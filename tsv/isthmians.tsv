μᾶτερ ἐμά, τὸ τεόν, χρύσασπι Θήβα,	-u u- u u- --u --	lyric	
πρᾶγμα καὶ ἀσχολίας ὑπέρτερον	-u u -uu- u-u-	lyric	
θήσομαι. μή μοι κραναὰ νεμεσάσαι	-u- - - uu- uu--	lyric	
Δᾶλος, ἐν ᾇ κέχυμαι.	-u u - uu-	lyric	
τί φίλτερον κεδνῶν τοκέων ἀγαθοῖς;	u -u- -- uu- uu-	lyric	
εἶξον, Ὠπολλωνιάς· ἀμφοτερᾶν τοι χαρίτων σὺν θεοῖς ζεύξω τέλος,	-u ---uu -uu- - uu- - u- -- u-	lyric	
καὶ τὸν ἀκειρεκόμαν Φοῖβον χορεύων	- u u-uu- -- u--	lyric	
ἐν Κέῳ ἀμφιρύτᾳ σὺν ποντίοις	- uu -uu- - -u-	lyric	
ἀνδράσιν, καὶ τὰν ἁλιερκέα, Ἰσθμοῦ	-u- - - uu-uu --	lyric	
δειράδʼ· ἐπεὶ στεφάνους	-u u- uu-	lyric	
ἓξ ὤπασεν Κάδμου στρατῷ ἐξ ἀέθλων,	- -u- -- uu - uu-	lyric	
καλλίνικον πατρίδι κῦδος. ἐν ᾇ καὶ τὸν ἀδείμαντον Ἀλκμήνα τέκεν	-u-- -uu -u u - - u u--u --- u-	lyric	
παῖδα, θρασεῖαι τόν ποτε Γηρυόνα φρῖξαν κύνες.	-- u-- - uu -uu- -- u-	lyric	
ἀλλʼ ἐγὼ Ἡροδότῳ τεύχων τὸ μὲν ἅρματι τεθρίππῳ γέρας,	- uu -uu- -- u u -uu --- u-	lyric	
ἁνία τ᾽ἀλλοτρίαις οὐ χερσὶ νωμάσαντʼ ἐθέλω	-uu -uu- - -u --- uu-	lyric	
ἢ Καστορείῳ ἢ Ἰολάοι᾽ ἐναρμόξαι νιν ὕμνῳ.	- -u-u - uu-- u--- u --	lyric	
κεῖνοι γὰρ ἡρώων διφρηλάται Λακεδαίμονι καὶ Θήβαις ἐτέκνωθεν κράτιστοι·	-- u --- u-u- uu-uu - -- u--- u--	lyric	
ἔν τ᾽ἀέθλοισι θίγον πλείστων ἀγώνων,	- uu-u u- -- u--	lyric	
καὶ τριπόδεσσιν ἐκόσμησαν δόμον	- uu-u u--- u-	lyric	
καὶ λεβήτεσσιν φιάλαισί τε χρυσοῦ,	- u--- uu-u u --	lyric	
γευόμενοι στεφάνων	-uu- uu-	lyric	
νικαφόρων· λάμπει δὲ σαφὴς ἀρετὰ	--u- -- u u- uu-	lyric	
ἔν τε γυμνοῖσι σταδίοις σφίσιν ἔν τ᾽ἀσπιδοδούποισιν ὁπλίταις δρόμοις,	- u --- uu- uu - -uu--u --- u-	lyric	
οἷά τε χερσὶν ἀκοντίζοντες αἰχμαῖς,	-u u -u u---u --	lyric	
καὶ λιθίνοις ὁπότʼ ἐν δίσκοις ἵεν.	- uu- uu - -- u-	lyric	
οὐ γὰρ ἦν πεντάθλιον, ἀλλʼ ἐφʼ ἑκάστῳ	- u - --uu - u u--	lyric	
ἔργματι κεῖτο τέλος.	-uu -u u-	lyric	
τῶν ἀθρόοις ἀνδησάμενοι θαμάκις	- -u- --uu- uu-	lyric	
ἔρνεσιν χαίτας ῥεέθροισί τε Δίρκας ἔφανεν καὶ παρʼ Εὐρώτᾳ πέλας,	-u- -- uu-u u -- uu- - u --- u-	lyric	
Ἰφικλέος μὲν παῖς ὁμόδαμος ἐὼν Σπαρτῶν γένει,	--u- - - uu-u u- -- u-	lyric	
Τυνδαρίδας δ᾽ἐν Ἀχαιοῖς ὑψίπεδον Θεράπνας οἰκέων ἕδος.	-uu- u u-- -uu- uu- -- u-	lyric	
χαίρετʼ. ἐγὼ δὲ Ποσειδάωνι Ἰσθμῷ τε ζαθέᾳ	-u u- u u---u -- - uu-	lyric	
Ὀγχηστίαισίν τ᾽ἀϊόνεσσιν περιστέλλων ἀοιδὰν	--u-- -uu-- u--- u--	lyric	
γαρύσομαι τοῦδʼ ἀνδρὸς ἐν τιμαῖσιν ἀγακλέα τὰν Ἀσωποδώρου πατρὸς αἶσαν	--u- - -u - --u u-uu - --u-- -u --	lyric	
Ὀρχομενοῖό τε πατρῴαν ἄρουραν,	-uu-u u --- u--	lyric	
ἅ νιν ἐρειδόμενον ναυαγίαις	- u u-uu- --u-	lyric	
ἐξ ἀμετρήτας ἁλὸς ἐν κρυοέσσᾳ	- u--- uu - uu--	lyric	
δέξατο συντυχίᾳ·	-uu -uu-	lyric	
νῦν δ᾽αὖτις ἀρχαίας ἐπέβασε πότμος	- -u --- uu-u u-	lyric	
συγγενὴς εὐαμερίας. ὁ πονήσαις δὲ νόῳ καὶ προμάθειαν φέρει·	-u- --uu- u u-- u u- - u--- u-	lyric	
εἰ δ᾽ἀρετᾷ κατάκειται πᾶσαν ὀργάν,	- uu- uu-- -u --	lyric	
ἀμφότερον δαπάναις τε καὶ πόνοις,	-uu- uu- u - u-	lyric	
χρή νιν εὑρόντεσσιν ἀγάνορα κόμπον	- u ---u u-uu --	lyric	
μὴ φθονεραῖσι φέρειν	- uu-u u-	lyric	
γνώμαις. ἐπεὶ κούφα δόσις ἀνδρὶ σοφῷ	-- u- -- uu -u u-	lyric	
ἀντὶ μόχθων παντοδαπῶν ἔπος εἰπόντʼ ἀγαθὸν ξυνὸν ὀρθῶσαι καλόν.	-u -- -uu- uu -- uu- -u --- u-	lyric	
μισθὸς γὰρ ἄλλοις ἄλλος ἐφʼ ἔργμασιν ἀνθρώποις γλυκύς,	-- u -- -u u -uu --- u-	lyric	
μηλοβότᾳ τ᾽ἀρότᾳ τ᾽ὀρνιχολόχῳ τε καὶ ὃν πόντος τρέφει·	-uu- uu- --uu- u u - -- u-	lyric	
γαστρὶ δὲ πᾶς τις ἀμύνων λιμὸν αἰανῆ τέταται·	-u u - u u-- -u --- uu-	lyric	
ὃς δ᾽ἀμφʼ ἀέθλοις ἢ πολεμίζων ἄρηται κῦδος ἁβρόν,	- - u-- - uu-- u-- -u --	lyric	
εὐαγορηθεὶς κέρδος ὕψιστον δέκεται, πολιατᾶν καὶ ξένων γλώσσας ἄωτον.	--u-- -u --- uu- uu-- - u- -- u--	lyric	
ἄμμι δ᾽ἔοικε Κρόνου σεισίχθονʼ υἱὸν	-u u-u u- --u --	lyric	
γείτονʼ ἀμειβομένοις εὐεργέταν	-u u-uu- --u-	lyric	
ἁρμάτων ἱπποδρόμιον κελαδῆσαι,	-u- --uu- uu--	lyric	
καὶ σέθεν, Ἀμφιτρύων,	- uu -uu-	lyric	
παῖδας προσειπεῖν, τὸν Μινύα τε μυχὸν	-- u-- - uu- u u-	lyric	
καὶ τὸ Δάματρος κλυτὸν ἄλσος Ἐλευσῖνα καὶ Εὔβοιαν ἐν γναμπτοῖς δρόμοις·	- u --- uu -u u--u u --u - -- u-	lyric	
Πρωτεσίλα, τὸ τεὸν δ᾽ἀνδρῶν Ἀχαιῶν	-uu- u u- -- u--	lyric	
ἐν Φυλάκᾳ τέμενος συμβάλλομαι.	- uu- uu- --u-	lyric	
πάντα δ᾽ἐξειπεῖν, ὅσʼ ἀγώνιος Ἑρμᾶς	-u --- u u-uu --	lyric	
Ἡροδότῳ ἔπορεν	-uu- uu-	lyric	
ἵπποις, ἀφαιρεῖται βραχὺ μέτρον ἔχων	-- u--- uu -u u-	lyric	
ὕμνος. ἦ μὰν πολλάκι καὶ τὸ σεσωπαμένον εὐθυμίαν μείζω φέρει.	-u - - -uu - u u--uu --u- -- u-	lyric	
εἴη νιν εὐφώνων πτερύγεσσιν ἀερθέντʼ ἀγλααῖς	-- u --- uu-u u-- -u-	lyric	
Πιερίδων ἔτι καὶ Πυθῶθεν Ὀλυμπιάδων τ᾽ἐξαιρέτοις	-uu- uu - --u u-uu- --u-	lyric	
Ἀλφεοῦ ἔρνεσι φράξαι χεῖρα τιμὰν ἑπταπύλοις	-uu -uu -- -u -- -uu-	lyric	
Θήβαισι τεύχοντʼ. εἰ δέ τις ἔνδον νέμει πλοῦτον κρυφαῖον,	--u -- - u u -- u- -- u--	lyric	
ἄλλοισι δ᾽ἐμπίπτων γελᾷ, ψυχὰν Ἀΐδᾳ τελέων οὐ φράζεται δόξας ἄνευθεν.	--u --- u- -- uu- uu- - -u- -- u--	lyric	
οἱ μὲν πάλαι, ὦ Θρασύβουλε, φῶτες, οἳ χρυσαμπύκων	- - uu - uu-u -u - --u-	lyric	
ἐς δίφρον Μοισᾶν ἔβαινον κλυτᾷ φόρμιγγι συναντόμενοι,	- u- -- u-- u- --u u-uu-	lyric	
ῥίμφα παιδείους ἐτόξευον μελιγάρυας ὕμνους,	-u --- u--- uu-uu --	lyric	
ὅστις ἐὼν καλὸς εἶχεν Ἀφροδίτας	-u u- uu -u -u--	lyric	
εὐθρόνου μνάστειραν ἁδίσταν ὀπώραν.	-u- --u --- u--	lyric	
ἁ Μοῖσα γὰρ οὐ φιλοκερδής πω τότʼ ἦν οὐδʼ ἐργάτις·	- -u u - uu-- - u - - -u-	lyric	
οὐδʼ ἐπέρναντο γλυκεῖαι μελιφθόγγου ποτὶ Τερψιχόρας	- u--- u-- u--- uu -uu-	lyric	
ἀργυρωθεῖσαι πρόσωπα μαλθακόφωνοι ἀοιδαί.	-u--- u-u -uu-u u--	lyric	
νῦν δ᾽ἐφίητι τὸ τὠργείου φυλάξαι	- uu-u u --- u--	lyric	
ῥῆμʼ ἀλαθείας ἐτᾶς ἄγχιστα βαῖνον,	- u--- u- --u --	lyric	
"χρήματα, χρήματʼ ἀνήρ," ὃς φᾶ κτεάνων θ᾽ἅμα λειφθεὶς καὶ φίλων.	-uu -u u- - - uu- uu -- - u-	lyric	
ἐσσὶ γὰρ ὦν σοφός, οὐκ ἄγνωτʼ ἀείδω	-u u - uu - -- u--	lyric	
Ἰσθμίαν ἵπποισι νίκαν,	-u- --u --	lyric	
τὰν Ξενοκράτει Ποσειδάων ὀπάσαις,	- u-u- u--- uu-	lyric	
Δωρίων αὐτῷ στεφάνωμα κόμᾳ	-u- -- uu-u u-	lyric	
πέμπεν ἀναδεῖσθαι σελίνων,	-u uu-- u--	lyric	
εὐάρματον ἄνδρα γεραίρων, Ἀκραγαντίνων φάος.	--uu -u u-- -u--- u-	lyric	
ἐν Κρίσᾳ δ᾽εὐρυσθενὴς εἶδʼ Ἀπόλλων νιν πόρε τ᾽ἀγλαΐαν	- u- --u- - u-- - uu -uu-	lyric	
καὶ τόθι· κλειναῖς δ᾽Ἐρεχθειδᾶν χαρίτεσσιν ἀραρὼς	- u- -- u--- uu-u u--	lyric	
ταῖς λιπαραῖς ἐν Ἀθάναις, οὐκ ἐμέμφθη	- uu- u u-- - u--	lyric	
ῥυσίδιφρον χεῖρα πλαξίπποιο φωτός,	-u-- -u ---u --	lyric	
τὰν Νικόμαχος κατὰ καιρὸν νεῖμʼ ἁπάσαις ἁνίαις·	- -uu- uu -- - u-- -u-	lyric	
ὅντε καὶ κάρυκες ὡρᾶν ἀνέγνον, σπονδοφόροι Κρονίδα	-u - --u -- u-- -uu- uu-	lyric	
Ζηνὸς Ἀλεῖοι, παθόντες πού τι φιλόξενον ἔργον·	-u --- u-- - u u-uu --	lyric	
ἁδυπνόῳ τέ νιν ἀσπάζοντο φωνᾷ	-uu- u u ---u --	lyric	
χρυσέας ἐν γούνασιν πίτνοντα Νίκας	-u- - -u- --u --	lyric	
γαῖαν ἀνὰ σφετέραν, τὰν δὴ καλέοισιν Ὀλυμπίου Διὸς	-u u- uu- - - uu-u u-u- u-	lyric	
ἄλσος· ἵνʼ ἀθανάτοις Αἰνησιδάμου	-u u -uu- --u--	lyric	
παῖδες ἐν τιμαῖς ἔμιχθεν.	-u - -- u--	lyric	
καὶ γὰρ οὐκ ἀγνῶτες ὑμῖν ἐντὶ δόμοι	- u - --u -- -u u-	lyric	
οὔτε κώμων, ὦ Θρασύβουλʼ, ἐρατῶν,	-u -- - uu- uu-	lyric	
οὔτε μελικόμπων ἀοιδᾶν.	-u uu-- u--	lyric	
οὐ γὰρ πάγος, οὐδὲ προσάντης ἁ κέλευθος γίνεται,	- - uu -u u-- - u-- -u-	lyric	
εἴ τις εὐδόξων ἐς ἀνδρῶν ἄγοι τιμὰς Ἑλικωνιάδων.	- u --- u -- u- -- uu-uu-	lyric	
μακρὰ δισκήσαις ἀκοντίσσαιμι τοσοῦθʼ, ὅσον ὀργὰν	-u --- u---u u- uu --	lyric	
Ξεινοκράτης ὑπὲρ ἀνθρώπων γλυκεῖαν	-uu- uu --- u--	lyric	
ἔσχεν. αἰδοῖος μὲν ἦν ἀστοῖς ὁμιλεῖν,	-u --- u - -- u--	lyric	
ἱπποτροφίας τε νομίζων ἐν Πανελλάνων νόμῳ·	--uu- u u-- - u--- u-	lyric	
καὶ θεῶν δαῖτας προσέπτυκτο πάσας· οὐδέ ποτε ξενίαν	- u- -- u--u -- -u u- uu-	lyric	
οὖρος ἐμπνεύσαις ὑπέστειλʼ ἱστίον ἀμφὶ τράπεζαν·	-u --- u-- -uu -u u--	lyric	
ἀλλʼ ἐπέρα ποτὶ μὲν Φᾶσιν θερείαις,	- uu- uu - -- u--	lyric	
ἐν δὲ χειμῶνι πλέων Νείλου πρὸς ἀκτάς.	- u --- u- -- u --	lyric	
μή νυν, ὅτι φθονεραὶ θνατῶν φρένας ἀμφικρέμανται ἐλπίδες,	- u u- uu- -- uu -uu-u -u-	lyric	
μήτʼ ἀρετάν ποτε σιγάτω πατρῴαν,	- uu- uu --- u--	lyric	
μηδὲ τούσδʼ ὕμνους· ἐπεί τοι	-u - -- u- -	lyric	
οὐκ ἐλινύσοντας αὐτοὺς εἰργασάμαν.	- u---u -- -uu-	lyric	
ταῦτα, Νικάσιππʼ, ἀπόνειμον, ὅταν	-u --- uu-u u-	lyric	
ξεῖνον ἐμὸν ἠθαῖον ἔλθῃς.	-u uu --u --	lyric	
εἴ τις ἀνδρῶν εὐτυχήσαις ἢ σὺν εὐδόξοις ἀέθλοις	- u -- -u-- - u --- u--	lyric	
ἢ σθένει πλούτου κατέχει φρασὶν αἰανῆ κόρον,	- u- -- uu- uu --- u-	lyric	
ἄξιος εὐλογίαις ἀστῶν μεμίχθαι.	-uu -uu- -- u--	lyric	
Ζεῦ, μεγάλαι δ᾽ἀρεταὶ θνατοῖς ἕπονται	- uu- uu- -- u--	lyric	
ἐκ σέθεν· ζώει δὲ μάσσων ὄλβος ὀπιζομένων, πλαγίαις δὲ φρένεσσιν	- u- -- u -- -u u-uu- uu- - u--	lyric	
οὐχ ὁμῶς πάντα χρόνον θάλλων ὁμιλεῖ.	- u- -- u- -- u--	lyric	
εὐκλέων δ᾽ἔργων ἄποινα χρὴ μὲν ὑμνῆσαι τὸν ἐσλόν,	-u- -- u-- - u --- u --	lyric	
χρὴ δὲ κωμάζοντʼ ἀγαναῖς χαρίτεσσιν βαστάσαι.	- u --- uu- uu-- -u-	lyric	
ἔστι δὲ καὶ διδύμων ἀέθλων Μελίσσῳ	-u u - uu- -- u--	lyric	
μοῖρα πρὸς εὐφροσύναν τρέψαι γλυκεῖαν	-u u -uu- -- u--	lyric	
ἦτορ, ἐν βάσσαισιν Ἰσθμοῦ δεξαμένῳ στεφάνους, τὰ δὲ κοίλᾳ λέοντος	-u - --u -- -uu- uu- u u -- u--	lyric	
ἐν βαθυστέρνου νάπᾳ κάρυξε Θήβαν	- u--- u- --u --	lyric	
ἱπποδρομίᾳ κρατέων. ἀνδρῶν δ᾽ἀρετὰν	--uu- uu- -- uu-	lyric	
σύμφυτον οὐ κατελέγχει.	-uu - uu--	lyric	
ἴστε μὰν Κλεωνύμου	-u - u-u-	lyric	
δόξαν παλαιὰν ἅρμασιν·	-- u-- -u-	lyric	
καὶ ματρόθε Λαβδακίδαισιν σύννομοι	- -uu -uu-- -u-	lyric	
πλούτου διέστειχον τετραοριᾶν πόνοις.	-- u--- u-u- u-	iambic trimeter (tragic)	
αἰὼν δὲ κυλινδομέναις ἁμέραις ἄλλʼ ἄλλοτʼ ἐξ	-- u u-uu- -u- - -u -	lyric	
ἄτρωτοί γε μὰν παῖδες θεῶν.	--- u - -- u-	lyric	
ἔστι μοι θεῶν ἕκατι μυρία παντᾷ κέλευθος·	-u - u- u-u -u- -- u--	lyric	
ὦ Μέλισσʼ, εὐμαχανίαν γὰρ ἔφανας Ἰσθμίοις	- u- --uu- u u-u -u-	lyric	
ὑμετέρας ἀρετὰς ὕμνῳ διώκειν·	-uu- uu- -- u--	lyric	
αἷσι Κλεωνυμίδαι θάλλοντες αἰεὶ	-u u-uu- --u --	lyric	
σὺν θεῷ θνατὸν διέρχονται βιότου τέλος. ἄλλοτε δ᾽ἀλλοῖος οὖρος	- u- -- u--- uu- uu -uu --u --	lyric	
πάντας ἀνθρώπους ἐπαΐσσων ἐλαύνει.	-u --- u--- u--	lyric	
τοὶ μὲν ὦν Θήβαισι τιμάεντες ἀρχᾶθεν λέγονται	- u - --u ---u --- u--	lyric	
πρόξενοί τ᾽ἀμφικτιόνων κελαδεννᾶς τ᾽ὀρφανοὶ	-u- --uu- uu-- -u-	lyric	
ὕβριος· ὅσσα δ᾽ἐπʼ ἀνθρώπους ἄηται	-uu -u u --- u--	lyric	
μαρτύρια φθιμένων ζωῶν τε φωτῶν	-uu- uu- -- u --	lyric	
ἀπλέτου δόξας, ἐπέψαυσαν κατὰ πᾶν τέλος· ἀνορέαις δ᾽ἐσχάταισιν	-u- -- u--- uu - uu -uu- -u--	lyric	
οἴκοθεν στάλαισιν ἅπτονθʼ Ἡρακλείαις·	-u- --u -- -u--	lyric	
καὶ μηκέτι μακροτέραν σπεύδειν ἀρετάν.	- -uu -uu- -- uu-	lyric	
ἱπποτρόφοι τ᾽ἐγένοντο,	-uu- uu--	lyric	
χαλκέῳ τ᾽Ἄρει ἅδον.	-u- -- u-	lyric	
ἀλλʼ ἁμέρᾳ γὰρ ἐν μιᾷ	- -u- u - u-	lyric	
τραχεῖα νιφὰς πολέμοιο τεσσάρων	--u u- uu-u -u-	lyric	
ἀνδρῶν ἐρήμωσεν μάκαιραν ἑστίαν·	-- u--- u-u -u-	iambic trimeter (tragic)	
νῦν δ᾽αὖ μετὰ χειμέριον ποικίλων μηνῶν ζόφον	- - uu -uu- -u- -- u-	lyric	
χθὼν ὥτε φοινικέοισιν ἄνθησεν ῥόδοις	- -u ---u --- u-	iambic trimeter (tragic)	
δαιμόνων βουλαῖς. ὁ κινητὴρ δὲ γᾶς Ὀγχηστὸν οἰκέων	-u- -- u --- u - --u --	lyric	
καὶ γέφυραν ποντιάδα πρὸ Κορίνθου τειχέων,	- u-- -uu- u u-- -u-	lyric	
τόνδε πορὼν γενεᾷ θαυμαστὸν ὕμνον	-u u- uu- --u --	lyric	
ἐκ λεχέων ἀνάγει φάμαν παλαιὰν	- uu- uu- -- u--	lyric	
εὐκλέων ἔργων· ἐν ὕπνῳ γὰρ πέσεν· ἀλλʼ ἀνεγειρομένα χρῶτα λάμπει,	-u- -- u -- - uu - uu-uu- -u --	lyric	
Ἀωσφόρος θαητὸς ὣς ἄστροις ἐν ἄλλοις·	-u- --u - -- u --	lyric	
ἅ τε κἀν γουνοῖς Ἀθανᾶν ἅρμα καρύξαισα νικᾶν	- u - -- u-- -u ---u --	lyric	
ἔν τ᾽Ἀδραστείοις ἀέθλοις Σικυῶνος ὤπασεν	- u--- uu- uu-u -u-	lyric	
τοιάδε τῶν τότʼ ἐόντων φύλλʼ ἀοιδᾶν.	-uu - u u-- - u--	lyric	
οὐδὲ παναγυρίων ξυνᾶν ἀπεῖχον	-u u-uu- -- u--	lyric	
καμπύλον δίφρον, Πανελλάνεσσι δ᾽ἐριζόμενοι δαπάνᾳ χαῖρον ἵππων.	-u- -- u---u u-uu- uu- -u --	lyric	
τῶν ἀπειράτων γὰρ ἄγνωστοι σιωπαί,	- u--- u --- u--	lyric	
ἔστιν δ᾽ἀφάνεια τύχας καὶ μαρναμένων,	-- uu-u u- - -uu-	lyric	
πρὶν τέλος ἄκρον ἱκέσθαι·	- uu -u u--	lyric	
τῶν τε γὰρ καὶ τῶν διδοῖ·	- u - - - u-	lyric	
καὶ κρέσσονʼ ἀνδρῶν χειρόνων	- -u -- -u-	lyric	
ἔσφαλε τέχνα καταμάρψαισʼ. ἴστε μὰν	--u u- uu-- -u -	lyric	
Αἴαντος ἀλκὰν φοίνιον, τὰν ὀψίᾳ	--u -- -u- - -u-	iambic trimeter (tragic)	
ἐν νυκτὶ ταμὼν περὶ ᾧ φασγάνῳ, μομφὰν ἔχει	- -u u- uu - -u- -- u-	lyric	
παίδεσσιν Ἑλλάνων ὅσοι Τρῴανδʼ ἔβαν.	--u --- u- -- u-	iambic trimeter (tragic)	
ἀλλʼ Ὅμηρός τοι τετίμακεν διʼ ἀνθρώπων, ὃς αὐτοῦ	- u-- - u--- u --- u --	lyric	
πᾶσαν ὀρθώσαις ἀρετὰν κατὰ ῥάβδον ἔφρασεν	-u --- uu- uu -u -u-	lyric	
θεσπεσίων ἐπέων λοιποῖς ἀθύρειν.	-uu- uu- -- u--	lyric	
τοῦτο γὰρ ἀθάνατον φωνᾶεν ἕρπει,	-u u -uu- --u --	lyric	
εἴ τις εὖ εἴπῃ τι· καὶ πάγκαρπον ἐπὶ χθόνα καὶ διὰ πόντον βέβακεν	- u - -- u - --u u- uu - uu -- u--	lyric	
ἑργμάτων ἀκτὶς καλῶν ἄσβεστος αἰεί.	-u- -- u- --u --	lyric	
προφρόνων Μοισᾶν τύχοιμεν, κεῖνον ἅψαι πυρσὸν ὕμνων	-u- -- u-- -u -- -u --	lyric	
καὶ Μελίσσῳ, παγκρατίου στεφάνωμʼ ἐπάξιον,	- u-- -uu- uu- u-u-	lyric	
ἔρνεϊ Τελεσιάδα. τόλμᾳ γὰρ εἰκὼς	-uu uuuu- -- u --	lyric	
θυμὸν ἐριβρεμετᾶν θηρῶν λεόντων	-u u-uu- -- u--	lyric	
ἐν πόνῳ, μῆτιν δ᾽ἀλώπηξ, αἰετοῦ ἅ τ᾽ἀναπιτναμένα ῥόμβον ἴσχει.	- u- -- u-- -uu - uu-uu- -u --	lyric	
χρὴ δὲ πᾶν ἔρδοντα μαυρῶσαι τὸν ἐχθρόν.	- u - --u --- u --	lyric	
οὐ γὰρ φύσιν Ὠαριωνείαν ἔλαχεν·	- - uu -uu--- uu-	lyric	
ἀλλʼ ὀνοτὸς μὲν ἰδέσθαι,	- uu- u u--	lyric	
συμπεσεῖν δ᾽ἀκμᾷ βαρύς.	-u- -- u-	lyric	
καίτοι πότʼ Ἀνταίου δόμους	-- u --- u-	lyric	
Θηβᾶν ἀπὸ Καδμεϊᾶν μορφὰν βραχύς,	-- uu -uu- -- u-	lyric	
ψυχὰν δ᾽ἄκαμπτος, προσπαλαίσων ἦλθʼ ἀνὴρ	-- u-- -u-- - u-	iambic trimeter (tragic)	Not Porson
τὰν πυροφόρον Λιβύαν, κρανίοις ὄφρα ξένων	- -uu- uu- -u- -- u-	lyric	
ναὸν Ποσειδάωνος ἐρέφοντα σχέθοι,	-- u---u uu-- u-	lyric	
υἱὸς Ἀλκμήνας· ὃς Οὐλυμπόνδʼ ἔβα, γαίας τε πάσας	-u --- u --- u- -- u --	lyric	
καὶ βαθύκρημνον πολιᾶς ἁλὸς ἐξευρὼν θέναρ,	- u--- uu- uu --- u-	lyric	
ναυτιλίαισί τε πορθμὸν ἁμερώσαις.	-uu-u u -u -u--	lyric	
νῦν δὲ παρʼ Αἰγιόχῳ κάλλιστον ὄλβον	- u u -uu- --u --	lyric	
ἀμφέπων ναίει, τετίματαί τε πρὸς ἀθανάτων φίλος, Ἥβαν τ᾽ὀπυίει,	-u- -- u--- u u -uu- uu -- u--	lyric	
χρυσέων οἴκων ἄναξ καὶ γαμβρὸς Ἥρας.	-u- -- u- - -u --	lyric	
τῷ μὲν Ἀλεκτρᾶν ὕπερθεν δαῖτα πορσύνοντες ἀστοὶ	- u --- u-- -u ---u --	lyric	
καὶ νεόδματα στεφανώματα βωμῶν αὔξομεν	- u--- uu-uu -- -u-	lyric	
ἔμπυρα χαλκοαρᾶν ὀκτὼ θανόντων,	-uu -uu- -- u--	lyric	
τοὺς Μεγάρα τέκε οἱ Κρειοντὶς υἱούς·	- uu- uu - --u --	lyric	
τοῖσιν ἐν δυθμαῖσιν αὐγᾶν φλὸξ ἀνατελλομένα συνεχὲς παννυχίζει	-u - --u -- - uu-uu- uu- -u--	lyric	
αἰθέρα κνισάεντι λακτίζοισα καπνῷ,	-u- --u ---u --	lyric	
καὶ δεύτερον ἆμαρ ἐτείων τέρμʼ ἀέθλων	- -uu -u u-- - uu-	lyric	
γίνεται, ἰσχύος ἔργον.	-uu -uu --	lyric	
ἔνθα λευκωθεὶς κάρα	-u --- u-	lyric	
μύρτοις ὅδʼ ἀνὴρ διπλόαν	-- u -- -u-	lyric	
νίκαν ἀνεφάνατο παίδων τε τρίταν	-- uu-uu -- - u-	lyric	
πρόσθεν, κυβερνατῆρος οἰακοστρόφου	-- u---u ---u-	iambic trimeter (tragic)	
γνώμᾳ πεπιθὼν πολυβούλῳ. σὺν Ὀρσέᾳ δέ νιν	-- uu- uu-- u -u- u -	lyric	
κωμάξομαι, τερπνὰν ἐπιστάζων χάριν.	--u- -- u--- u-	iambic trimeter (tragic)	
μᾶτερ Ἁλίου πολυώνυμε Θεία,	-u -u- uu-uu --	lyric	
σέο ἕκατι καὶ μεγασθενῆ νόμισαν	uu u-u - u-u- uu-	lyric	
χρυσὸν ἄνθρωποι περιώσιον ἄλλων·	-u --- uu-uu --	lyric	
καὶ γὰρ ἐριζόμεναι	- u u-uu-	lyric	
νᾶες ἐν πόντῳ καὶ ὑφʼ ἅρμασιν ἵπποι	-u - -- u u -uu --	lyric	
διὰ τεάν, ὤνασσα, τιμὰν ὠκυδινάτοις ἐν ἁμίλλαισι θαυμασταὶ πέλονται·	uu u- --u -- -u--- u u--u --- u--	lyric	
ἔν τ᾽ἀγωνίοις ἀέθλοισι ποθεινὸν	- u-u- uu-u u--	lyric	
κλέος ἔπραξεν, ὅντινʼ ἀθρόοι στέφανοι	uu u-u -u -u- uu-	lyric	
χερσὶ νικάσαντʼ ἀνέδησαν ἔθειραν	-u --- uu-u u--	lyric	
ἢ ταχυτᾶτι ποδῶν.	- uu-u u-	lyric	
κρίνεται δ᾽ἀλκὰ διὰ δαίμονας ἀνδρῶν.	-u- -- uu -uu --	lyric	
δύο δέ τοι ζωᾶς ἄωτον μοῦνα ποιμαίνοντι τὸν ἄλπνιστον εὐανθεῖ σὺν ὄλβῳ,	uu u - -- u-- -u ---u u --u --- u --	lyric	
εἴ τις εὖ πάσχων λόγον ἐσλὸν ἀκούῃ.	- u - -- uu -u u--	lyric	
μὴ μάτευε Ζεὺς γενέσθαι· πάντʼ ἔχεις,	- u-- - u-- - u-	lyric	
εἴ σε τούτων μοῖρʼ ἐφίκοιτο καλῶν.	- u -- - uu-u u-	lyric	
θνατὰ θνατοῖσι πρέπει.	-u --u u-	lyric	
τὶν δ᾽ἐν Ἰσθμῷ διπλόα θάλλοισʼ ἀρετά,	- u -- -u- -- uu-	lyric	
Φυλακίδα, κεῖται, Νεμέα δὲ καὶ ἀμφοῖν,	uuu- -- uu- u u --	lyric	
Πυθέᾳ τε παγκρατίου. τὸ δ᾽ἐμὸν	-u- u -uu- u u-	lyric	
οὐκ ἄτερ Αἰακιδᾶν κέαρ ὕμνων γεύεται·	- uu -uu- uu -- -u-	lyric	
σὺν Χάρισιν δ᾽ἔμολον Λάμπωνος υἱοῖς	- uu- uu- --u --	lyric	
τάνδʼ ἐς εὔνομον πόλιν. εἰ δὲ τέτραπται	- u -u- uu - u u--	lyric	
θεοδότων ἔργων κέλευθον ἂν καθαράν,	uuu- -- u-u - uu-	lyric	
μὴ φθόνει κόμπον τὸν ἐοικότʼ ἀοιδᾷ	- u- -- u u-u u--	lyric	
κιρνάμεν ἀντὶ πόνων.	-uu -u u-	lyric	
καὶ γὰρ ἡρώων ἀγαθοὶ πολεμισταὶ	- u --- uu- uu--	lyric	
λόγον ἐκέρδαναν, κλέονται δ᾽ἔν τε φορμίγγεσσιν ἐν αὐλῶν τε παμφώνοις ὁμοκλαῖς	uu u--- u-- - u ---u u -- u --- u--	lyric	
μυρίον χρόνον· μελέταν δὲ σοφισταῖς	-u- u- uu- u u--	lyric	
Διὸς ἕκατι πρόσβαλον σεβιζόμενοι·	uu u-- -u- u-uu-	lyric	
ἐν μὲν Αἰτωλῶν θυσίαισι φαενναῖς	- u --- uu-u u--	lyric	
Οἰνεΐδαι κρατεροί,	-uu- uu-	lyric	
ἐν δὲ Θήβαις ἱπποσόας Ἰόλαος	- u -- -uu- uu--	lyric	
γέρας ἔχει, Περσεὺς δ᾽ἐν Ἄργει, Κάστορος δ᾽αἰχμὰ Πολυδεύκεος τ᾽ἐπʼ Εὐρώτα ῥεέθροις.	uu u- -- u -- -u- -- uu-- u --- u--	lyric	
ἀλλʼ ἐν Οἰνώνᾳ μεγαλήτορες ὀργαὶ	- u --- uu-uu --	lyric	
Αἰακοῦ παίδων τε· τοὶ καὶ σὺν μάχαις	-u- -- u - - - u-	lyric	
δὶς πόλιν Τρώων πράθον ἑσπόμενοι	- u- -- uu -uu-	lyric	
Ἡρακλῆϊ πρότερον,	-u-- uu-	lyric	
καὶ σὺν Ἀτρείδαις. ἔλα νῦν μοι πεδόθεν·	- u --- u- - - uu-	lyric	
λέγε, τίνες Κύκνον, τίνες Ἕκτορα πέφνον,	uu u- -- uu -uu --	lyric	
καὶ στράταρχον Αἰθιόπων ἄφοβον	- u-u -uu- uu-	lyric	
Μέμνονα χαλκοάραν· τίς ἄρʼ ἐσλὸν Τήλεφον	-uu -uu- u u -- -u-	lyric	
τρῶσεν ἑῷ δορὶ Καΐκου παρʼ ὄχθαις;	-u u- uu --- u --	lyric	
τοῖσιν Αἴγιναν προφέρει στόμα πάτραν	-u --- uu- uu --	lyric	
διαπρεπέα νᾶσον· τετείχισται δὲ πάλαι	uuu- -- u--- u u-	lyric	
πύργος ὑψηλαῖς ἀρεταῖς ἀναβαίνειν.	-u --- uu- uu--	lyric	
πολλὰ μὲν ἀρτιεπὴς	-u u -uu-	lyric	
γλῶσσά μοι τοξεύματʼ ἔχει περὶ κείνων	-u - --u u- uu --	lyric	
κελαδέσαι· καὶ νῦν ἐν Ἄρει μαρτυρήσαι κεν πόλις Αἴαντος ὀρθωθεῖσα ναύταις	uuu- - - u -- -u-- - uu --u ---u --	lyric	
ἐν πολυφθόρῳ Σαλαμὶς Διὸς ὄμβρῳ	- u-u- uu- uu --	lyric	
ἀναρίθμων ἀνδρῶν χαλαζάεντι φόνῳ.	uuu- -- u---u u-	lyric	
ἀλλʼ ὅμως καύχημα κατάβρεχε σιγᾷ·	- u- --u u-uu --	lyric	
Ζεὺς τά τε καὶ τὰ νέμει,	- u u - u u-	lyric	
Ζεὺς ὁ πάντων κύριος. ἐν δ᾽ἐρατεινῷ	- u -- -uu - uu--	lyric	
μέλιτι καὶ τοιαίδε τιμαὶ καλλίνικον χάρμʼ ἀγαπάζοντι. μαρνάσθω τις ἔρδων	uuu - --u -- -u-- - uu--u --- u --	lyric	
ἀμφʼ ἀέθλοισιν γενεὰν Κλεονίκου	- u--- uu- uu--	lyric	
ἐκμαθών· οὔτοι τετύφλωται μακρὸς	-u- -- u--- u-	lyric	
μόχθος ἀνδρῶν· οὐδʼ ὁπόσαι δαπάναι	-u -- - uu- uu-	lyric	
ἐλπίδων ἔκνισʼ ὄπιν.	-u- -u u-	lyric	
αἰνέω καὶ Πυθέαν ἐν γυιοδάμαις	-u- - -u- - -uu-	lyric	
Φυλακίδᾳ πλαγᾶν δρόμον εὐθυπορῆσαι	uuu- -- uu -uu--	lyric	
χερσὶ δεξιόν, νόῳ ἀντίπαλον.	-u -u- uu -uu-	lyric	
λάμβανέ οἱ στέφανον, φέρε δ᾽εὔμαλλον μίτραν,	-uu - uu- uu --- u-	lyric	
καὶ πτερόεντα νέον σύμπεμψον ὕμνον.	- uu-u u- --u --	lyric	
θάλλοντος ἀνδρῶν ὡς ὅτε συμποσίου	--u -- - uu -uu-	lyric	
δεύτερον κρητῆρα Μοισαίων μελέων	-u- --u --- uu-	lyric	
κίρναμεν Λάμπωνος εὐάθλου γενεᾶς ὕπερ, ἐν Νεμέᾳ μὲν πρῶτον, ὦ Ζεῦ,	-u- --u --- uu- uu - uu- - -u - -	lyric	
τίν γ᾽ἄωτον δεξάμενοι στεφάνων,	- u-- -uu- uu-	lyric	
νῦν αὖτε Ἰσθμοῦ δεσπότᾳ	- -u -- -u-	lyric	
Νηρεΐδεσσί τε πεντήκοντα, παίδων ὁπλοτάτου	-uu-u u ---u -- -uu-	lyric	
Φυλακίδα νικῶντος. εἴη δὲ τρίτον	uuu- --u -- - u-	lyric	
σωτῆρι πορσαίνοντας Ὀλυμπίῳ Αἴγιναν κάτα	--u ---u u-uu --- u-	lyric	
σπένδειν μελιφθόγγοις ἀοιδαῖς.	-- u--- u--	lyric	
εἰ γάρ τις ἀνθρώπων δαπάνᾳ τε χαρεὶς	- - u --- uu- u u-	lyric	
καὶ πόνῳ πράσσει θεοδμάτους ἀρετάς,	- u- -- u--- uu-	lyric	
σύν τέ οἱ δαίμων φυτεύει δόξαν ἐπήρατον, ἐσχατιαῖς ἤδη πρὸς ὄλβου	- u - -- u-- -u u-uu -uu- -- u --	lyric	
βάλλετʼ ἄγκυραν θεότιμος ἐών.	-u --- uu-u u-	lyric	
τοίαισιν ὀργαῖς εὔχεται	--u -- -u-	lyric	
ἀντιάσαις Ἀΐδαν γῆράς τε δέξασθαι πολιὸν	-uu- uu- -- u --- uu-	lyric	
ὁ Κλεονίκου παῖς· ἐγὼ δ᾽ὑψίθρονον	u uu-- - u- --u-	lyric	
Κλωθὼ κασιγνήτας τε προσεννέπω ἑσπέσθαι κλυταῖς	-- u--- u u-uu --- u-	lyric	
ἀνδρὸς φίλου Μοίρας ἐφετμαῖς.	-- u- -- u--	lyric	
ὔμμε τ᾽, ὦ χρυσάρματοι Αἰακίδαι,	-u - --uu -uu-	lyric	
τέθμιόν μοι φαμὶ σαφέστατον ἔμμεν	-u- - -u u-uu --	lyric	
τάνδʼ ἐπιστείχοντα νᾶσον ῥαινέμεν εὐλογίαις.	- u---u -- -uu -uu-	lyric	
μυρίαι δ᾽ἔργων καλῶν τέτμηνθʼ ἑκατόμπεδοι ἐν σχερῷ κέλευθοι,	-u- -- u- -- uu-uu - u- u--	lyric	
καὶ πέραν Νείλοιο παγᾶν καὶ διʼ Ὑπερβορέους·	- u- --u -- - u u-uu-	lyric	
οὐδʼ ἔστιν οὕτω βάρβαρος οὔτε παλίγγλωσσος πόλις,	- -u -- -uu -u u--- u-	lyric	
ἅτις οὐ Πηλέος ἀΐει κλέος ἥρωος, εὐδαίμονος γαμβροῦ θεῶν,	-u - -- uu- uu --u --u- -- u-	lyric	
οὐδʼ ἅτις Αἴαντος Τελαμωνιάδα	- -u --- uu-uu-	lyric	
καὶ πατρός· τὸν χαλκοχάρμαν ἐς πόλεμον	- u- - -u-- - uu-	lyric	
ἆγε σὺν Τιρυνθίοισι πρόφρονα σύμμαχον ἐς Τρωΐαν, ἥρωσι μόχθον,	-u - --u-- -uu -uu - uu- --u --	lyric	
Λαομεδοντίαν ὑπὲρ ἀμπλακίαν	-u-u- uu -uu-	lyric	
ἐν ναυσὶν Ἀλκμήνας τέκος.	- -u --- u-	lyric	
εἷλε δὲ Περγαμίαν, πέφνεν δὲ σὺν κείνῳ Μερόπων	-u u -uu- -- u - -- uu-	lyric	
ἔθνεα καὶ τὸν βουβόταν οὔρεϊ ἴσον	uuu - - -u- -uu u-	lyric	
Φλέγραισιν εὑρὼν Ἀλκυονῆ, σφετέρας δ᾽οὐ φείσατο	--u -- -uu- uu- - -u-	lyric	
χερσὶν βαρυφθόγγοιο νευρᾶς	-- u---u --	lyric	
Ἡρακλέης. ἀλλʼ Αἰακίδαν καλέων	--u- - -uu- uu-	lyric	
ἐς πλόον κεῖνον κύρησεν δαινυμένων.	- u- -- u-- -uu-	lyric	
τὸν μὲν ἐν ῥινῷ λέοντος στάντα κελήσατο νεκταρέαις σπονδαῖσιν ἄρξαι	- u - -- u-- -u u-uu -uu- --u --	lyric	
καρτεραίχμαν Ἀμφιτρυωνιάδαν,	-u-- -uu-uu-	lyric	
ἄνδωκε δ᾽αὐτῷ φέρτατος	--u -- -u-	lyric	
οἰνοδόκον φιάλαν χρυσῷ πεφρικυῖαν Τελαμών,	-uu- uu- -- u--- uu-	lyric	
ὁ δ᾽ἀνατείναις οὐρανῷ χεῖρας ἀμάχους	u uu-- -u- -u uu-	lyric	
αὔδασε τοιοῦτον ἔπος· "εἴ ποτʼ ἐμάν, ὦ Ζεῦ πάτερ,	--u --- uu - u u- - - u-	lyric	
θυμῷ θέλων ἀρὰν ἄκουσας,	-- u- -- u--	lyric	
νῦν σε, νῦν εὐχαῖς ὑπὸ θεσπεσίαις	- u - -- uu -uu-	lyric	
λίσσομαι παῖδα θρασὺν ἐξ Ἐριβοίας	-u- -- uu - uu--	lyric	
ἀνδρὶ τῷδε, ξεῖνον ἀμὸν μοιρίδιον τελέσαι,	-u -- -u -- -uu- uu-	lyric	
τὸν μὲν ἄρρηκτον φυάν, ὥσπερ τόδε δέρμα με νῦν περιπλανᾶται	- u --- u- -- uu -u u - u-u--	lyric	
θηρός, ὃν πάμπρωτον ἄθλων κτεῖνά ποτʼ ἐν Νεμέᾳ·	-u - --u -- -u u - uu-	lyric	
θυμὸς δ᾽ἑπέσθω." ταῦτʼ ἄρα οἱ φαμένῳ πέμψεν θεὸς	-- u-- - uu - uu- -- u-	lyric	
ἀρχὸν οἰωνῶν μέγαν αἰετόν· ἁδεῖα δ᾽ἔνδον νιν ἔκνιξεν χάρις,	-u --- uu -uu --u -- u --- u-	lyric	
εἶπέν τε φωνήσαις ἅτε μάντις ἀνήρ·	-- u --- uu -u u-	lyric	
"ἔσσεταί τοι παῖς, ὃν αἰτεῖς, ὦ Τελαμών·	-u- - - u -- - uu-	lyric	
καί νιν ὄρνιχος φανέντος κέκλεʼ ἐπώνυμον εὐρυβίαν Αἴαντα, λαῶν	- u --- u-- -u u-uu -uu- --u --	lyric	
ἐν πόνοις ἔκπαγλον Ἐνυαλίου."	- u- --u u-uu-	lyric	
ὣς ἆρα εἰπὼν αὐτίκα	- -u -- -u-	lyric	
ἕζετʼ. ἐμοὶ δὲ μακρὸν πάσας ἀν αγήσασθʼ ἀρετάς·	-u u- u u- -- u --- uu-	lyric	
Φυλακίδᾳ γὰρ ἦλθον, ὦ Μοῖσα, ταμίας	uuu- u -u - -u uu-	lyric	
Πυθέᾳ τε κώμων Εὐθυμένει τε. τὸν Ἀργείων τρόπον	-- u -- -uu- u u --- u-	lyric	
εἰρήσεταί που κἀν βραχίστοις.	--u- - - u--	lyric	
ἄραντο γὰρ νίκας ἀπὸ παγκρατίου	--u - -- uu -uu-	lyric	
τρεῖς ἀπʼ Ἰσθμοῦ, τὰς δ᾽ἀπʼ εὐφύλλου Νεμέας,	- u -- - u --- uu-	lyric	
ἀγλαοὶ παῖδές τε καὶ μάτρως· ἀνὰ δ᾽ἄγαγον ἐς φάος οἵαν μοῖραν ὕμνων·	-u- -- u - -- uu -uu - uu -- -u --	lyric	
τὰν Ψαλυχιαδᾶν δὲ πάτραν Χαρίτων	- uuuu- u u- uu-	anapaestic	
ἄρδοντι καλλίστᾳ δρόσῳ,	--u --- u-	lyric	
τόν τε Θεμιστίου ὀρθώσαντες οἶκον τάνδε πόλιν	- u u-uu ---u -- -u u-	lyric	
θεοφιλῆ ναίοισι. Λάμπων δὲ μελέταν	uuu- --u -- u uu-	lyric	
ἔργοις ὀπάζων Ἡσιόδου μάλα τιμᾷ τοῦτʼ ἔπος,	-- u-- -uu- uu -- - u-	lyric	
υἱοῖσί τε φράζων παραινεῖ,	--u - -- u--	lyric	
ξυνὸν ἄστει κόσμον ἑῷ προσάγων,	-u -- -u u- uu-	lyric	
καὶ ξένων εὐεργεσίαις ἀγαπᾶται,	- u- --uu- uu--	lyric	
μέτρα μὲν γνώμᾳ διώκων, μέτρα δὲ καὶ κατέχων·	-u - -- u-- -u u - uu-	lyric	
γλῶσσα δ᾽οὐκ ἔξω φρενῶν· φαίης κέ νιν ἀνδράσιν ἀθληταῖσιν ἔμμεν	-u - -- u- -- u u -uu ---u --	lyric	
Ναξίαν πέτραις ἐν ἄλλαις χαλκοδάμαντʼ ἀκόναν.	-u- -- u -- -uu- uu-	lyric	
πίσω σφε Δίρκας ἁγνὸν ὕδωρ, τὸ βαθύζωνοι κόραι	-- u -- -u u- u u--- u-	lyric	
χρυσοπέπλου Μναμοσύνας ἀνέτειλαν παρʼ εὐτειχέσιν Κάδμου πύλαις.	-u-- -uu- uu-- u --u- -- u-	lyric	
τίνι τῶν πάρος, ὦ μάκαιρα Θήβα,	uu - uu - u-u --	lyric	
καλῶν ἐπιχωρίων μάλιστα θυμὸν τεὸν	u- uu-u- u-u -- u-	lyric	
εὔφρανας; ἦ ῥα χαλκοκρότου πάρεδρον	--u - u -uu- u--	lyric	
Δαμάτερος ἁνίκʼ εὐρυχαίταν	--uu -u -u--	lyric	
ἄντειλας Διόνυσον; ἢ χρυσῷ μεσονύκτιον νίφοντα δεξαμένα τὸν φέρτατον θεῶν,	--- uu-u - -- uu-u- --u -uu- - -u- u-	lyric	
ὁπότʼ Ἀμφιτρύωνος ἐν θυρέτροις	uu -uu-u - u--	lyric	
σταθεὶς ἄλοχον μετῆλθεν Ἡρακλείοις γοναῖς;	u- uu- u-u -u-- u-	lyric	
ἢ ὅτʼ ἀμφὶ πυκναῖς Τειρεσίαο βουλαῖς;	- -u -- -uu-u --	lyric	
ἢ ὅτʼ ἀμφʼ Ἰόλαον ἱππόμητιν;	- - uu-u -u--	lyric	
ἢ Σπαρτῶν ἀκαμαντολογχᾶν; ἢ ὅτε καρτερᾶς Ἄδραστον ἐξ ἀλαλᾶς ἄμπεμψας ὀρφανὸν	- -- uu-u-- - uu -u- --u - uu- --u -u-	lyric	
μυρίων ἑτάρων ἐς Ἄργος ἵππιον;	-u- uu- u -u -u-	lyric	
ἢ Δωρίδʼ ἀποικίαν οὕνεκεν ὀρθῷ	- -u u-u- -uu --	lyric	
ἔστασας ἐπὶ σφυρῷ	--u u- u-	lyric	
Λακεδαιμονίων, ἕλον δ᾽Ἀμύκλας	uu-uu- u- u--	lyric	
Αἰγεῖδαι σέθεν ἔκγονοι, μαντεύμασι Πυθίοις;	--- uu -u- --uu -u-	lyric	
ἀλλὰ παλαιὰ γὰρ	-u u-- -	lyric	
εὕδει χάρις, ἀμνάμονες δὲ βροτοί,	-- uu --u- u u-	lyric	
ὅ τι μὴ σοφίας ἄωτον ἄκρον	u u - uu- u-u --	lyric	
κλυταῖς ἐπέων ῥοαῖσιν ἐξίκηται ζυγέν.	u- uu- u-u -u-- u-	lyric	
κώμαζʼ ἔπειτεν ἁδυμελεῖ σὺν ὕμνῳ	-- u-u -uu- u --	lyric	
καὶ Στρεψιάδᾳ· φέρει γὰρ Ἰσθμοῖ	- -uu- u- u --	lyric	
νίκαν παγκρατίου· σθένει τ᾽ἔκπαγλος ἰδεῖν τε μορφάεις· ἄγει τ᾽ἀρετὰν οὐκ αἴσχιον φυᾶς.	-- -uu- u- --u u- u --- u- uu- - -u- u-	lyric	
φλέγεται δὲ ἰοπλόκοισι Μοίσαις,	uu- u u-u-u --	lyric	
μάτρωΐ θ᾽ὁμωνύμῳ δέδωκε κοινὸν θάλος,	--u u-u- u-u -- u-	lyric	
χάλκασπις ᾧ πότμον μὲν Ἄρης ἔμιξεν,	--u - u- u u- u--	lyric	
τιμὰ δ᾽ἀγαθοῖσιν ἀντίκειται.	-- uu-u -u--	lyric	
ἴστω γὰρ σαφὲς ὅστις ἐν ταύτᾳ νεφέλᾳ χάλαζαν αἵματος πρὸ φίλας πάτρας ἀμύνεται,	-- - uu -u - -- uu- u-u -u- u u- -- u-u-	lyric	
λοιγὸν ἄντα φέρων ἐναντίῳ στρατῷ,	-u -u u- u-u- u-	lyric	
ἀστῶν γενεᾷ μέγιστον κλέος αὔξων	-- uu- u-- uu --	lyric	
ζώων τ᾽ἀπὸ καὶ θανών.	-- uu - u-	lyric	
τὺ δέ, Διοδότοιο παῖ, μαχατὰν	u u -uu-u - u--	lyric	
αἰνέων Μελέαγρον, αἰνέων δὲ καὶ Ἕκτορα	-u- uu-u -u- u u -u-	lyric	
Ἀμφιάρηόν τε,	-uu-- -	lyric	
εὐανθέʼ ἀπέπνευσας ἁλικίαν	--u u--u -uu-	lyric	
προμάχων ἀνʼ ὅμιλον, ἔνθʼ ἄριστοι	uu- u u-u - u--	lyric	
ἔσχον πολέμοιο νεῖκος ἐσχάταις ἐλπίσιν.	-- uu-u -u -u- -u-	lyric	
ἔτλαν δὲ πένθος οὐ φατόν· ἀλλὰ νῦν μοι	-- u -u - uu -u - -	lyric	
Γαιάοχος εὐδίαν ὄπασσεν	--uu -u- u--	lyric	
ἐκ χειμῶνος. ἀείσομαι χαίταν στεφάνοισιν ἁρμόζων ὁ δ᾽ἀθανάτων μὴ θρασσέτω φθόνος,	- --u u-u- -- uu-u --- u -uu- - -u- u-	lyric	
ὅ τι τερπνὸν ἐφάμερον διώκων	u u -u u-u- u--	lyric	
ἕκαλος ἔπειμι γῆρας ἔς τε τὸν μόρσιμον	u-u u-u -u - u - -u-	lyric	
αἰῶνα. θνᾴσκομεν γὰρ ὁμῶς ἅπαντες·	--u -u- u u- u--	lyric	
δαίμων δ᾽ἄϊσος· τὰ μακρὰ δ᾽εἴ τις	-- uu- u -u - -	lyric	
παπταίνει, βραχὺς ἐξικέσθαι χαλκόπεδον θεῶν ἕδραν· ὅτι πτερόεις ἔρριψε Πάγασος	--- uu -u-- -uu- u- -- u- uu- --u -u-	lyric	
δεσπόταν ἐθέλοντʼ ἐς οὐρανοῦ σταθμοὺς	-u- uu- u -u- u-	lyric	
ἐλθεῖν μεθʼ ὁμάγυριν Βελλεροφόνταν	-- u u-u- -uu--	lyric	
Ζηνός· τὸ δὲ πὰρ δίκαν	-- u u - u-	lyric	
γλυκὺ πικροτάτα μένει τελευτά.	uu -uu- u- u--	lyric	
ἄμμι δ᾽,ὦ χρυσέᾳ κόμᾳ θάλλων, πόρε, Λοξία,	-u - uu- u- -- uu -u-	lyric	
τεαῖσιν ἁμίλλαισιν	-u u---	lyric	
εὐανθέα καὶ Πυθόϊ στέφανον.	--uu - -u- uu-	lyric	
Κλεάνδρῳ τις ἁλικίᾳ τε λύτρον εὔδοξον, ὦ νέοι, καμάτων	u-- u -uu- u -u --u - u- uu-	lyric	
πατρὸς ἀγλαὸν Τελεσάρχου παρὰ πρόθυρον	-u -u- uu-- u- uu-	lyric	
ἰὼν ἀνεγειρέτω	u- uu-u-	lyric	
κῶμον, Ἰσθμιάδος τε νίκας ἄποινα, καὶ Νεμέᾳ	-u -uu- u -- u-u - uu-	lyric	
ἀέθλων ὅτι κράτος ἐξεῦρε. τῷ καὶ ἐγώ, καίπερ ἀχνύμενος	u-- u- uu --u - u u- -u -uu-	lyric	
θυμόν, αἰτέομαι χρυσέαν καλέσαι	-u -uu- -u- uu-	lyric	
Μοῖσαν. ἐκ μεγάλων δὲ πενθέων λυθέντες	-u - uu- u -- u--	lyric	
μήτʼ ἐν ὀρφανίᾳ πέσωμεν στεφάνων,	- u -uu- u-- uu-	lyric	
μήτε κάδεα θεράπευε· παυσάμενοι δ᾽ἀπρήκτων κακῶν	-u -uu uu-u -uu- u-- u-	lyric	
γλυκύ τι δαμωσόμεθα καὶ μετὰ πόνον·	uu u --uuu - uu u-	lyric	
ἐπειδὴ τὸν ὑπὲρ κεφαλᾶς	u-- u u- uu-	lyric	
τὸν Ταντάλου λίθον παρά τις ἔτρεψεν ἄμμι θεός,	- -u- u- uu u --u -u u-	lyric	
ἀτόλματον Ἑλλάδι μόχθον. ἀλλά μοι δεῖμα μὲν παροιχόμενον	u--u -uu -u -u - -u - u-uu-	lyric	
καρτερὰν ἔπαυσε μέριμναν· τὸ δὲ πρὸ ποδὸς	-u- u-u u-- u - u u-	lyric	
ἄρειον ἀεὶ σκοπεῖν	u-u u- u-	lyric	
χρῆμα πᾶν. δόλιος γὰρ αἰὼν ἐπʼ ἀνδράσι κρέμαται,	-u - uu- u -- u -u- uu-	lyric	
ἑλίσσων βίου πόρον· ἰατὰ δ᾽ἔστι βροτοῖς σύν γ᾽ἐλευθερίᾳ	u-- u- uu --u -u u- - u-uu-	lyric	
καὶ τά. χρὴ δ᾽ἀγαθὰν ἐλπίδʼ ἀνδρὶ μέλειν·	- u - uu- -u -u u-	lyric	
χρὴ δ᾽ἐν ἑπταπύλοισι Θήβαις τραφέντα	- u -uu-u -- u--	lyric	
Αἰγίνᾳ Χαρίτων ἄωτον προνέμειν,	-u- uu- u-- uu-	lyric	
πατρὸς οὕνεκα δίδυμαι γένοντο θύγατρες Ἀσωπίδων	-u -uu uu- u-u u-u --u-	lyric	
ὁπλόταται, Ζηνί τε ἅδον βασιλέϊ.	uuu- -u u u- uuu-	lyric	
ὃ τὰν μὲν παρὰ καλλιρόῳ	u - - uu -uu-	lyric	
Δίρκᾳ φιλαρμάτου πόλιος ᾤκισσεν ἁγεμόνα·	-- u-u- uuu --u -uu-	lyric	
σὲ δ᾽ἐς νᾶσον Οἰνοπίαν ἐνεγκὼν κοιμᾶτο, δῖον ἔνθα τέκες	u - -u -uu- u-- --u -u -u u-	lyric	
Αἰακὸν βαρυσφαράγῳ πατρὶ κεδνότατον	-u- u-uu- -u -uu-	lyric	
ἐπιχθονίων· ὃ καὶ	u-uu- u -	lyric	
δαιμόνεσσι δίκας ἐπείραινε· τοῦ μὲν ἀντίθεοι	-u-u u- u--u - u -uu-	lyric	
ἀρίστευον υἱέες υἱέων τ᾽ἀρηΐφιλοι παῖδες ἀνορέᾳ	u--u -uu -- u-uu- -u -uu-	lyric	
χάλκεον στονόεντʼ ἀμφέπειν ὅμαδον·	-u- uu- -u- uu-	lyric	
σώφρονές τ᾽ἐγένοντο πινυτοί τε θυμόν.	-u- uu-u uu- u --	lyric	
ταῦτα καὶ μακάρων ἐμέμναντʼ ἀγοραί,	-u - uu- u-- uu-	lyric	
Ζεὺς ὅτʼ ἀμφὶ Θέτιος ἀγλαός τ᾽ἔρισαν Ποσειδᾶν γάμῳ,	- u -u uuu -u- uu- u-- u-	lyric	
ἄλοχον εὐειδέʼ ἐθέλων ἑκάτερος	uuu --u uu- uuu-	lyric	
ἑὰν ἔμμεν· ἔρως γὰρ ἔχεν.	u- -u u- u u-	lyric	
ἀλλʼ οὔ σφιν ἄμβροτοι τέλεσαν εὐνὰν θεῶν πραπίδες,	- - u -u- uuu -- u- uu-	lyric	
ἐπεὶ θεσφάτων ἐπάκουσαν· εἶπε δ᾽εὔβουλος ἐν μέσοισι Θέμις,	u- -u- uu-u -u --u - u-u u-	lyric	
οὕνεκεν πεπρωμένον ἦν φέρτερον πατέρος	-u- u-uu - -u- uu-	lyric	
ἄνακτα γόνον τεκεῖν	u-u u- u-	lyric	
ποντίαν θεόν, ὃς κεραυνοῦ τε κρέσσον ἄλλο βέλος	-u- uu - u-- u -u -u u-	lyric	
διώξει χερὶ τριόδοντός τ᾽ἀμαιμακέτου, Δί τε μισγομέναν	u-- u- uu-- u-uu- - u -uu-	lyric	
ἢ Διὸς παρʼ ἀδελφεοῖσιν. "ἀλλὰ τὰ μὲν	- u- u u--u -u u -	lyric	
παύσατε· βροτέων δὲ λεχέων τυχοῖσα	-u- uu- u uu- u--	lyric	
υἱὸν εἰσιδέτω θανόντʼ ἐν πολέμῳ,	-u -uu- u- - uu-	lyric	
χεῖρας Ἄρεΐ τ᾽ἐναλίγκιον στεροπαῖσί τ᾽ἀκμὰν ποδῶν.	-u -uu uu-u- uu-u -- u-	lyric	
τὸ μὲν ἐμὸν Πηλέϊ γάμου θεόμορον	u u u- -uu u- uuu-	lyric	
ὀπάσσαι γέρας Αἰακίδᾳ,	u-- uu -uu-	lyric	
ὅντʼ εὐσεβέστατον φάτις Ἰωλκοῦ τράφειν πεδίον·	- -u-u- uu u-- u- uu-	lyric	
ἰόντων δ᾽ἐς ἄφθιτον ἄντρον εὐθὺς Χείρωνος αὐτίκʼ ἀγγελίαι·	u-- u -uu -u -- --u -u -uu-	lyric	
μηδὲ Νηρέος θυγάτηρ νεικέων πέταλα	-u -u- uu- -u- uu-	lyric	
δὶς ἐγγυαλιζέτω	u -uu-u-	lyric	
ἄμμιν· ἐν διχομηνίδεσσιν δὲ ἑσπέραις ἐρατὸν	-u - uu-u-- u -u- uu-	lyric	
λύοι κεν χαλινὸν ὑφʼ ἥρωϊ παρθενίας." ὣς φάτο Κρονίδαις	u- - u-u u --u -uu- - u- uu-	lyric	
ἐννέποισα θεά· τοὶ δ᾽ἐπὶ γλεφάροις	-u-u u- - u- uu-	lyric	
νεῦσαν ἀθανάτοισιν· ἐπέων δὲ καρπὸς	-u -uu-u uu- u --	lyric	
οὐ κατέφθινε. φαντὶ γὰρ ξύνʼ ἀλέγειν	- u-uu -u - - uu-	lyric	
καὶ γάμον Θέτιος ἄνακτα. καὶ νεαρὰν ἔδειξαν σοφῶν	- u- uuu u-u - uu- u-- u-	lyric	
στόματʼ ἀπείροισιν ἀρετὰν Ἀχιλέος·	uu u--u uu- uuu-	lyric	
ὃ καὶ Μύσιον ἀμπελόεν	u - -uu -uu-	lyric	
αἵμαξε Τηλέφου μέλανι ῥαίνων φόνῳ πεδίον,	--u -u- uuu -- u- uu-	lyric	
γεφύρωσέ τ᾽Ἀτρεΐδαισι νόστον, Ἑλέναν τ᾽ἐλύσατο, Τρωΐας	u--u -uu-u -u uu- u-u- uu-	lyric	
ἶνας ἐκταμὼν δορί, ταί νιν ῥύοντό ποτε	-u -u- uu - - u-u u-	lyric	
μάχας ἐναριμβρότου	u- uu-u-	lyric	
ἔργον ἐν πεδίῳ κορύσσοντα, Μέμνονός τε βίαν	-u - uu- u--u -u- u u-	lyric	
ὑπέρθυμον Ἕκτορά τ᾽ἄλλους τ᾽ἀριστέας· οἷς δῶμα Φερσεφόνας	u--u -uu -- u-uu - -u -uu-	lyric	
μανύων Ἀχιλεύς, οὖρος Αἰακιδᾶν,	-u- uu- -u -uu-	lyric	
Αἴγιναν σφετέραν τε ῥίζαν πρόφαινεν.	--- uu- u -- u--	lyric	
τὸν μὲν οὐδὲ θανόντʼ ἀοιδαὶ ἐπέλιπον,	- u -u u- u-u uuu-	lyric	
ἀλλά οἱ παρά τε πυρὰν τάφον θ᾽Ἑλικώνιαι παρθένοι	-u - uu u u- u- uu-u- -u-	lyric	
στάν, ἐπὶ θρῆνόν τε πολύφαμον ἔχεαν.	u uu -- u uu-u uu-	lyric	
ἔδοξʼ ἆρα τόδʼ ἀθανάτοις,	u- -u u -uu-	lyric	
ἐσλόν γε φῶτα καὶ φθίμενον ὕμνοις θεᾶν διδόμεν.	-- u -u - uuu -- u- uu-	lyric	
τὸ καὶ νῦν φέρει λόγον, ἔσσυταί τε Μοισαῖον ἅρμα Νικοκλέος	u - - u- uu -u- u --u -u -uu-	lyric	
μνᾶμα πυγμάχου κελαδῆσαι. γεραίρετέ μιν,	-u -u- uu-- u-uu -	lyric	
ὃς Ἴσθμιον ἂν νάπος	u -uu - u-	lyric	
Δωρίων ἔλαχεν σελίνων· ἐπεὶ περικτίονας	-u- uu- u-- u- u-uu-	lyric	
ἐνίκασε δή ποτε καὶ κεῖνος ἄνδρας ἀφύκτῳ χερὶ κλονέων.	u--u - uu - -u -u u-- u- uu-	lyric	
τὸν μὲν οὐ κατελέγχει κριτοῦ γενεὰ	- u - uu-- u- uu-	lyric	
πατραδελφεοῦ· ἁλίκων τῷ τις ἁβρὸν	-u-uu -u- - u --	lyric	
ἀμφὶ παγκρατίου Κλεάνδρῳ πλεκέτω	-u -uu- u-- uu-	lyric	
μυρσίνας στέφανον, ἐπεί νιν Ἀλκαθόου τ᾽ἀγὼν σὺν τύχᾳ	-u- uuu u- u -uu- u- - u-	lyric	
ἐν Ἐπιδαύρῳ τε νεότας δέκετο πρίν·	u uu-- u uu- uuu -	lyric	
τὸν αἰνεῖν ἀγαθῷ παρέχει·	u -- uu- uu-	lyric	
ἥβαν γὰρ οὐκ ἄπειρον ὑπὸ χειᾷ καλῶν δάμασεν.	-- u - u-u uu -- u- uu-	lyric	
