γρηῢς δ’εἰς ὑπερῷ’ ἀνεβήσετο καγχαλόωσα,	-- - uu- uu-uu -uu--	dactylic hexameter	masculine penthemimeral, trithemimeral
δεσποίνῃ ἐρέουσα φίλον πόσιν ἔνδον ἐόντα·	--- uu-u u- uu -u u--	dactylic hexameter	feminine penthemimeral, hepthemimeral, trithemimeral
γούνατα δ’ἐρρώσαντο, πόδες δ’ὑπερικταίνοντο.	-uu ---u u- uu----	dactylic hexameter	feminine penthemimeral, hepthemimeral
στῆ δ’ἄρ’ ὑπὲρ κεφαλῆς καί μιν πρὸς μῦθον ἔειπεν·	- u u- uu- - - - -u u--	dactylic hexameter	masculine penthemimeral, hepthemimeral, trithemimeral
ἔγρεο, Πηνελόπεια, φίλον τέκος, ὄφρα ἴδηαι	-uu -uu-u u- uu -u u--	dactylic hexameter	feminine penthemimeral, hepthemimeral
ὀφθαλμοῖσι τεοῖσι τά τ’ἔλδεαι ἤματα πάντα.	---u u-u u -uu -uu --	dactylic hexameter	feminine penthemimeral
ἦλθ’ Ὀδυσεὺς καὶ οἶκον ἱκάνεται, ὀψέ περ ἐλθών.	- uu- - -u u-uu -u u --	dactylic hexameter	feminine penthemimeral, trithemimeral
μνηστῆρας δ’ἔκτεινεν ἀγήνορας, οἵ θ’ἑὸν οἶκον	--- --u u-uu - uu --	dactylic hexameter	feminine penthemimeral, trithemimeral
κήδεσκον καὶ κτήματ’ ἔδον βιόωντό τε παῖδα.	--- - -u u- uu-u u --	dactylic hexameter	feminine penthemimeral, hepthemimeral, trithemimeral
τὴν δ’αὖτε προσέειπε περίφρων Πηνελόπεια·	- -- uu-u u-- -uu--	dactylic hexameter	feminine penthemimeral, trithemimeral
μαῖα φίλη, μάργην σε θεοὶ θέσαν, οἵ τε δύνανται	-u u- -- u u- uu - u u--	dactylic hexameter	masculine penthemimeral, hepthemimeral, trithemimeral
ἄφρονα ποιῆσαι καὶ ἐπίφρονά περ μάλ’ ἐόντα,	-uu --- u u-uu - u u--	dactylic hexameter	masculine penthemimeral
καί τε χαλιφρονέοντα σαοφροσύνης ἐπέβησαν·	- u u-uu-u u-uu- uu--	dactylic hexameter	feminine penthemimeral
οἵ σέ περ ἔβλαψαν· πρὶν δὲ φρένας αἰσίμη ἦσθα.	- u u --- - - uu -uu --	dactylic hexameter	masculine penthemimeral, hepthemimeral
τίπτε με λωβεύεις πολυπενθέα θυμὸν ἔχουσαν	-u u --- uu-uu -u u--	dactylic hexameter	masculine penthemimeral
ταῦτα παρὲξ ἐρέουσα καὶ ἐξ ὕπνου μ’ἀνεγείρεις	-u u- uu-u u - -- uu--	dactylic hexameter	feminine penthemimeral, hepthemimeral, trithemimeral
ἡδέος, ὅς μ’ἐπέδησε φίλα βλέφαρ’ ἀμφικαλύψας;	-uu - uu-u u- uu -uu--	dactylic hexameter	feminine penthemimeral, hepthemimeral, trithemimeral
οὐ γάρ πω τοιόνδε κατέδραθον, ἐξ οὗ Ὀδυσσεὺς	- - - --u u-uu - u u--	dactylic hexameter	feminine penthemimeral, trithemimeral
ᾤχετ’ ἐποψόμενος Κακοΐλιον οὐκ ὀνομαστήν.	-u u-uu- uu-uu - uu--	dactylic hexameter	masculine penthemimeral
ἀλλ’ ἄγε νῦν κατάβηθι καὶ ἂψ ἔρχευ μέγαρόνδε.	- uu - uu-u u - -- uu--	dactylic hexameter	feminine penthemimeral, hepthemimeral, trithemimeral
εἰ γάρ τίς μ’ἄλλη γε γυναικῶν, αἵ μοι ἔασι,	- - - -- u u-- - u u--	dactylic hexameter	masculine penthemimeral, trithemimeral
ταῦτ’ ἐλθοῦσ’ ἤγγειλε καὶ ἐξ ὕπνου ἀνέγειρε,	- -- --u u - -- uu--	dactylic hexameter	feminine penthemimeral, hepthemimeral, trithemimeral
τῶ κε τάχα στυγερῶς μιν ἐγὼν ἀπέπεμψα νέεσθαι	- u u- uu- u u- uu-u u--	dactylic hexameter	masculine penthemimeral, hepthemimeral, trithemimeral
αὖτις ἔσω μέγαρον· σὲ δὲ τοῦτό γε γῆρας ὀνήσει.	-u u- uu- u u -u u -u u--	dactylic hexameter	masculine penthemimeral, trithemimeral
τὴν δ’αὖτε προσέειπε φίλη τροφὸς Εὐρύκλεια·	- -- uu-u u- uu ----	dactylic hexameter	feminine penthemimeral, hepthemimeral, trithemimeral
οὔ τί σε λωβεύω, τέκνον φίλον, ἀλλ’ ἔτυμόν τοι	- u u --- -- uu - uu- -	dactylic hexameter	masculine penthemimeral, hepthemimeral
ἦλθ’ Ὀδυσεὺς καὶ οἶκον ἱκάνεται, ὡς ἀγορεύω,	- uu- - -u u-uu - uu--	dactylic hexameter	feminine penthemimeral, trithemimeral
ὁ ξεῖνος, τὸν πάντες ἀτίμων ἐν μεγάροισι.	- -- - -u u-- - uu--	dactylic hexameter	feminine penthemimeral, trithemimeral
Τηλέμαχος δ’ἄρα μιν πάλαι ᾔδεεν ἔνδον ἐόντα,	-uu- uu - uu -uu -u u--	dactylic hexameter	masculine penthemimeral, trithemimeral
ἀλλὰ σαοφροσύνῃσι νοήματα πατρὸς ἔκευθεν,	-u u-uu-u u-uu -u u--	dactylic hexameter	feminine penthemimeral
ὄφρ’ ἀνδρῶν τίσαιτο βίην ὑπερηνορεόντων.	- -- --u u- uu-uu--	dactylic hexameter	feminine penthemimeral, hepthemimeral, trithemimeral
ὣς ἔφαθ’, ἡ δ’ἐχάρη καὶ ἀπὸ λέκτροιο θοροῦσα	- uu - uu- u u- --u u--	dactylic hexameter	masculine penthemimeral, hepthemimeral, trithemimeral
γρηῒ περιπλέχθη, βλεφάρων δ’ἀπὸ δάκρυον ἧκε·	-u u--- uu- uu -uu --	dactylic hexameter	masculine penthemimeral, hepthemimeral
καί μιν φωνήσασ’ ἔπεα πτερόεντα προσηύδα·	- - --- uu- uu-u u--	dactylic hexameter	masculine penthemimeral, hepthemimeral
εἰ δ’ἄγε δή μοι, μαῖα φίλη, νημερτὲς ἐνίσπες,	- uu - - -u u- --u u--	dactylic hexameter	feminine penthemimeral, hepthemimeral, trithemimeral
εἰ ἐτεὸν δὴ οἶκον ἱκάνεται, ὡς ἀγορεύεις,	- uu- - -u u-uu - uu--	dactylic hexameter	feminine penthemimeral, trithemimeral
ὅππως δὴ μνηστῆρσιν ἀναιδέσι χεῖρας ἐφῆκε	-- - --u u-uu -u u--	dactylic hexameter	feminine penthemimeral, trithemimeral
μοῦνος ἐών, οἱ δ’αἰὲν ἀολλέες ἔνδον ἔμιμνον.	-u u- - -u u-uu -u u--	dactylic hexameter	feminine penthemimeral, trithemimeral
τὴν δ’αὖτε προσέειπε φίλη τροφὸς Εὐρύκλεια·	- -- uu-u u- uu ----	dactylic hexameter	feminine penthemimeral, hepthemimeral, trithemimeral
οὐκ ἴδον, οὐ πυθόμην, ἀλλὰ στόνον οἶον ἄκουσα	- uu - uu- -- uu -u u--	dactylic hexameter	masculine penthemimeral, hepthemimeral, trithemimeral
κτεινομένων· ἡμεῖς δὲ μυχῷ θαλάμων εὐπήκτων	-uu- -- u u- uu- ---	dactylic hexameter	masculine penthemimeral, hepthemimeral, trithemimeral
ἥμεθ’ ἀτυζόμεναι, σανίδες δ’ἔχον εὖ ἀραρυῖαι,	-u u-uu- uu- uu - uu--	dactylic hexameter	masculine penthemimeral, hepthemimeral
πρίν γ’ὅτε δή με σὸς υἱὸς ἀπὸ μεγάροιο κάλεσσε	- uu - u u -u u- uu-u u--	dactylic hexameter	feminine penthemimeral, hepthemimeral, trithemimeral
Τηλέμαχος· τὸν γάρ ῥα πατὴρ προέηκε καλέσσαι.	-uu- - - u u- uu-u u--	dactylic hexameter	masculine penthemimeral, hepthemimeral, trithemimeral
εὗρον ἔπειτ’ Ὀδυσῆα μετὰ κταμένοισι νέκυσσιν	-u u- uu-u u- uu-u u--	dactylic hexameter	feminine penthemimeral, hepthemimeral, trithemimeral
ἑσταόθ’· οἱ δέ μιν ἀμφί, κραταίπεδον οὖδας ἔχοντες,	-uu - u u -u u-uu -u u--	dactylic hexameter	feminine penthemimeral, trithemimeral
κείατ’ ἐπ’ ἀλλήλοισιν· ἰδοῦσά κε θυμὸν ἰάνθης.	-u u ---u u-u u -u u--	dactylic hexameter	feminine penthemimeral
αἵματι καὶ λύθρῳ πεπαλαγμένον ὥς τε λέοντα.	-uu - -- uu-uu - u u--	dactylic hexameter	masculine penthemimeral, trithemimeral
νῦν δ’οἱ μὲν δὴ πάντες ἐπ’ αὐλείῃσι θύρῃσιν	- - - - -u u ---u u--	dactylic hexameter	feminine penthemimeral, trithemimeral
ἀθρόοι, αὐτὰρ ὁ δῶμα θεειοῦται περικαλλές,	-uu -u u -u u--- uu--	dactylic hexameter	feminine penthemimeral
πῦρ μέγα κειάμενος· σὲ δέ με προέηκε καλέσσαι.	- uu -uu- u u - uu-u u--	dactylic hexameter	masculine penthemimeral, hepthemimeral
ἀλλ’ ἕπευ, ὄφρα σφῶϊν ἐϋφροσύνης ἐπιβῆτον	- uu -- -u u-uu- uu--	dactylic hexameter	feminine penthemimeral
ἀμφοτέρω φίλον ἦτορ, ἐπεὶ κακὰ πολλὰ πέποσθε.	-uu- uu -u u- uu -u u--	dactylic hexameter	feminine penthemimeral, hepthemimeral, trithemimeral
νῦν δ’ἤδη τόδε μακρὸν ἐέλδωρ ἐκτετέλεσται·	- -- uu -u u-- -uu--	dactylic hexameter	feminine penthemimeral, trithemimeral
ἦλθε μὲν αὐτὸς ζωὸς ἐφέστιος, εὗρε δὲ καὶ σὲ	-u u -- -u u-uu -u u - -	dactylic hexameter	feminine penthemimeral
καὶ παῖδ’ ἐν μεγάροισι· κακῶς δ’οἵ πέρ μιν ἔρεζον	- - - uu-u u- - - u u--	dactylic hexameter	feminine penthemimeral, hepthemimeral, trithemimeral
μνηστῆρες, τοὺς πάντας ἐτίσατο ᾧ ἐνὶ οἴκῳ.	--- - -u u-uu - uu --	dactylic hexameter	feminine penthemimeral, trithemimeral
τὴν δ’αὖτε προσέειπε περίφρων Πηνελόπεια·	- -- uu-u u-- -uu--	dactylic hexameter	feminine penthemimeral, trithemimeral
μαῖα φίλη, μή πω μέγ’ ἐπεύχεο καγχαλόωσα.	-u u- - - u u-uu -uu--	dactylic hexameter	masculine penthemimeral, trithemimeral
οἶσθα γὰρ ὥς κ’ἀσπαστὸς ἐνὶ μεγάροισι φανείη	-u u - --u u- uu-u u--	dactylic hexameter	feminine penthemimeral, hepthemimeral, trithemimeral
πᾶσι, μάλιστα δ’ἐμοί τε καὶ υἱέϊ, τὸν τεκόμεσθα·	-u u-u u- u u -uu - uu--	dactylic hexameter	masculine penthemimeral
ἀλλ’ οὐκ ἔσθ’ ὅδε μῦθος ἐτήτυμος, ὡς ἀγορεύεις,	- - - uu -u u-uu - uu--	dactylic hexameter	feminine penthemimeral, trithemimeral
ἀλλά τις ἀθανάτων κτεῖνε μνηστῆρας ἀγαυούς,	-u u -uu- -- --u u--	dactylic hexameter	masculine penthemimeral, hepthemimeral
ὕβριν ἀγασσάμενος θυμαλγέα καὶ κακὰ ἔργα.	-u u-uu- --uu - uu --	dactylic hexameter	masculine penthemimeral
οὔ τινα γὰρ τίεσκον ἐπιχθονίων ἀνθρώπων,	- uu - --u u-uu- ---	dactylic hexameter	feminine penthemimeral, trithemimeral
οὐ κακὸν οὐδὲ μὲν ἐσθλόν, ὅτις σφέας εἰσαφίκοιτο·	- uu -u u -u u- uu -uu--	dactylic hexameter	feminine penthemimeral, hepthemimeral
τῶ δι’ ἀτασθαλίας ἔπαθον κακόν· αὐτὰρ Ὀδυσσεὺς	- u u-uu- uu- uu -u u--	dactylic hexameter	masculine penthemimeral, hepthemimeral
ὤλεσε τηλοῦ νόστον Ἀχαιΐδος, ὤλετο δ’αὐτός.	-uu -- -u u-uu -uu --	dactylic hexameter	feminine penthemimeral
τὴν δ’ἠμείβετ’ ἔπειτα φίλη τροφὸς Εὐρύκλεια·	- --u u-u u- uu ----	dactylic hexameter	feminine penthemimeral, hepthemimeral
τέκνον ἐμόν, ποῖόν σε ἔπος φύγεν ἕρκος ὀδόντων,	-u u- -- u u- uu -u u--	dactylic hexameter	masculine penthemimeral, hepthemimeral, trithemimeral
ἣ πόσιν ἔνδον ἐόντα παρ’ ἐσχάρῃ οὔ ποτε φῆσθα	- uu -u u-u u -uu - uu --	dactylic hexameter	feminine penthemimeral
οἴκαδ’ ἐλεύσεσθαι· θυμὸς δέ τοι αἰὲν ἄπιστος.	-u u--- -- u u -u u--	dactylic hexameter	masculine penthemimeral, hepthemimeral
ἀλλ’ ἄγε τοι καὶ σῆμα ἀριφραδὲς ἄλλο τι εἴπω,	- uu - - -u u-uu -u u --	dactylic hexameter	feminine penthemimeral, trithemimeral
οὐλήν, τήν ποτέ μιν σῦς ἤλασε λευκῷ ὀδόντι.	-- - uu - - -uu -u u--	dactylic hexameter	masculine penthemimeral, trithemimeral
τὴν ἀπονίζουσα φρασάμην, ἔθελον δὲ σοὶ αὐτῇ	- uu--- uu- uu- u u --	dactylic hexameter	masculine penthemimeral, hepthemimeral
εἰπέμεν· ἀλλά με κεῖνος ἑλὼν ἐπὶ μάστακα χερσὶν	-uu -u u -u u- uu -uu --	dactylic hexameter	feminine penthemimeral, hepthemimeral
οὐκ ἔα εἰπέμεναι πολυκερδίῃσι νόοιο.	- uu -uu- uu---u u--	dactylic hexameter	masculine penthemimeral
ἀλλ’ ἕπευ· αὐτὰρ ἐγὼν ἐμέθεν περιδώσομαι αὐτῆς,	- uu -u u- uu- uu-uu --	dactylic hexameter	masculine penthemimeral, hepthemimeral
αἴ κέν σ’ἐξαπάφω, κτεῖναί μ’οἰκτίστῳ ὀλέθρῳ.	- - -uu- -- --u u--	dactylic hexameter	masculine penthemimeral, hepthemimeral
τὴν δ’ἠμείβετ’ ἔπειτα περίφρων Πηνελόπεια·	- --u u-u u-- -uu--	dactylic hexameter	feminine penthemimeral
μαῖα φίλη, χαλεπόν σε θεῶν αἰειγενετάων	-u u- uu- u u- --uu--	dactylic hexameter	masculine penthemimeral, hepthemimeral, trithemimeral
δήνεα εἴρυσθαι, μὰλα περ πολύϊδριν ἐοῦσαν.	-uu --- uu - uu-u u--	dactylic hexameter	masculine penthemimeral, hepthemimeral
ἀλλ’ ἔμπης ἴομεν μετὰ παῖδ’ ἐμόν, ὄφρα ἴδωμαι	- -- uu- uu - uu -u u--	dactylic hexameter	masculine penthemimeral, hepthemimeral, trithemimeral
ἄνδρας μνηστῆρας τεθνηότας, ἠδ’ ὃς ἔπεφνεν.	-- --- --uu - u u--	dactylic hexameter	masculine penthemimeral
ὣς φαμένη κατέβαιν’ ὑπερώϊα· πολλὰ δέ οἱ κῆρ	- uu- uu- uu-uu -u u - -	dactylic hexameter	masculine penthemimeral, trithemimeral
ὥρμαιν’, ἢ ἀπάνευθε φίλον πόσιν ἐξερεείνοι,	-- - uu-u u- uu -uu--	dactylic hexameter	feminine penthemimeral, hepthemimeral, trithemimeral
ἦ παρστᾶσα κύσειε κάρη καὶ χεῖρε λαβοῦσα.	- --u u-u u- - -u u--	dactylic hexameter	feminine penthemimeral, hepthemimeral
ἡ δ’ἐπεὶ εἰσῆλθεν καὶ ὑπέρβη λάϊνον οὐδόν,	- uu --- u u-- -uu --	dactylic hexameter	masculine penthemimeral
ἕζετ’ ἔπειτ’ Ὀδυσῆος ἐναντίον, ἐν πυρὸς αὐγῇ,	-u u- uu-u u-uu - uu --	dactylic hexameter	feminine penthemimeral, trithemimeral
τοίχου τοῦ ἑτέρου· ὁ δ’ἄρα πρὸς κίονα μακρὴν	-- - uu- u u- - -uu --	dactylic hexameter	masculine penthemimeral, hepthemimeral, trithemimeral
ἧστο κάτω ὁρόων, ποτιδέγμενος εἴ τί μιν εἴποι	-u u- uu- uu-uu - u u --	dactylic hexameter	masculine penthemimeral, trithemimeral
ἰφθίμη παράκοιτις, ἐπεὶ ἴδεν ὀφθαλμοῖσιν.	--- uu-u u- uu ----	dactylic hexameter	feminine penthemimeral, hepthemimeral, trithemimeral
ἡ δ’ἄνεω δὴν ἧστο, τάφος δέ οἱ ἦτορ ἵκανεν·	- uu- - -u u- u u -u u--	dactylic hexameter	feminine penthemimeral, hepthemimeral, trithemimeral
ὄψει δ’ἄλλοτε μέν μιν ἐνωπαδίως ἐσίδεσκεν,	-- -uu - u u-uu- uu--	dactylic hexameter	masculine penthemimeral
ἄλλοτε δ’ἀγνώσασκε κακὰ χροῒ εἵματ’ ἔχοντα.	-uu ---u u- uu -u u--	dactylic hexameter	feminine penthemimeral, hepthemimeral
Τηλέμαχος δ’ἐνένιπεν ἔπος τ’ἔφατ’ ἔκ τ’ὀνόμαζε·	-uu- uu-u u- uu - uu--	dactylic hexameter	feminine penthemimeral, hepthemimeral, trithemimeral
μῆτερ ἐμή, δύσμητερ, ἀπηνέα θυμὸν ἔχουσα,	-u u- --u u-uu -u u--	dactylic hexameter	feminine penthemimeral, trithemimeral
τίφθ’ οὕτω πατρὸς νοσφίζεαι, οὐδὲ παρ’ αὐτὸν	- -- -- --uu -u u --	dactylic hexameter	masculine penthemimeral, trithemimeral
ἑζομένη μύθοισιν ἀνείρεαι οὐδὲ μεταλλᾷς;	-uu- --u u-uu -u u--	dactylic hexameter	feminine penthemimeral, trithemimeral
οὐ μέν κ’ἄλλη γ’ὦδε γυνὴ τετληότι θυμῷ	- - -- -u u- --uu --	dactylic hexameter	feminine penthemimeral, hepthemimeral
ἀνδρὸς ἀποσταίη, ὅς οἱ κακὰ πολλὰ μογήσας	-u u--- - - uu -u u--	dactylic hexameter	masculine penthemimeral, hepthemimeral
ἔλθοι ἐεικοστῷ ἔτεϊ ἐς πατρίδα γαῖαν·	-u u--- uu- - -uu --	dactylic hexameter	masculine penthemimeral, hepthemimeral
σοὶ δ’αἰεὶ κραδίη στερεωτέρη ἐστὶ λίθοιο.	- -- uu- uu-uu -u u--	dactylic hexameter	masculine penthemimeral, trithemimeral
τὸν δ’αὖτε προσέειπε περίφρων Πηνελόπεια·	- -- uu-u u-- -uu--	dactylic hexameter	feminine penthemimeral, trithemimeral
τέκνον ἐμόν, θυμός μοι ἐνὶ στήθεσσι τέθηπεν,	-u u- -- u u- --u u--	dactylic hexameter	masculine penthemimeral, hepthemimeral, trithemimeral
οὐδέ τι προσφάσθαι δύναμαι ἔπος οὐδ’ ἐρέεσθαι	-u u --- uu- uu - uu--	dactylic hexameter	masculine penthemimeral, hepthemimeral
οὐδ’ εἰς ὧπα ἰδέσθαι ἐναντίον. εἰ δ’ἐτεὸν δὴ	- - -u u-u u-uu - uu- -	dactylic hexameter	feminine penthemimeral
ἔστ’ Ὀδυσεὺς καὶ οἶκον ἱκάνεται, ἦ μάλα νῶϊ	- uu- - -u u-uu - uu --	dactylic hexameter	feminine penthemimeral, trithemimeral
γνωσόμεθ’ ἀλλήλων καὶ λώϊον· ἔστι γὰρ ἡμῖν	-uu --- - -uu -u u --	dactylic hexameter	masculine penthemimeral
σήμαθ’, ἃ δὴ καὶ νῶϊ κεκρυμμένα ἴδμεν ἀπ’ ἄλλων.	-u u - - -u u-uu -u u --	dactylic hexameter	feminine penthemimeral, trithemimeral
ὣς φάτο, μείδησεν δὲ πολύτλας δῖος Ὀδυσσεύς,	- uu --- u u-- -u u--	dactylic hexameter	masculine penthemimeral
αἶψα δὲ Τηλέμαχον ἔπεα πτερόεντα προσηύδα·	-u u -uu- uu- uu-u u--	dactylic hexameter	masculine penthemimeral, hepthemimeral
Τηλέμαχ’, ἤτοι μητέρ’ ἐνὶ μεγάροισιν ἔασον	-uu -- -u u- uu-u u--	dactylic hexameter	feminine penthemimeral, hepthemimeral
πειράζειν ἐμέθεν· τάχα δὲ φράσεται καὶ ἄρειον.	--- uu- uu - uu- u u--	dactylic hexameter	masculine penthemimeral, hepthemimeral, trithemimeral
νῦν δ’ὅττι ῥυπόω, κακὰ δὲ χροῒ εἵματα εἷμαι,	- -- uu- uu - uu -uu --	dactylic hexameter	masculine penthemimeral, hepthemimeral, trithemimeral
τοὔνεκ’ ἀτιμάζει με καὶ οὔ πω φησὶ τὸν εἶναι.	-u u--- u u - - -u u --	dactylic hexameter	masculine penthemimeral, hepthemimeral
ἡμεῖς δὲ φραζώμεθ’ ὅπως ὄχ’ ἄριστα γένηται.	-- - --u u- u u-u u--	dactylic hexameter	feminine penthemimeral, hepthemimeral, trithemimeral
καὶ γάρ τίς θ’ἕνα φῶτα κατακτείνας ἐνὶ δήμῳ,	- - - uu -u u--- uu --	dactylic hexameter	feminine penthemimeral, trithemimeral
ᾧ μὴ πολλοὶ ἔωσιν ἀοσσητῆρες ὀπίσσω,	- - -u u-u u---u u--	dactylic hexameter	feminine penthemimeral
φεύγει πηούς τε προλιπὼν καὶ πατρίδα γαῖαν·	-- -- - uu- - -uu --	dactylic hexameter	masculine penthemimeral, hepthemimeral
ἡμεῖς δ’ἕρμα πόληος ἀπέκταμεν, οἳ μέγ’ ἄριστοι	-- -u u-u u-uu - u u--	dactylic hexameter	feminine penthemimeral
κούρων εἰν Ἰθάκῃ· τὰ δέ σε φράζεσθαι ἄνωγα.	-- - uu- u u - --u u--	dactylic hexameter	masculine penthemimeral, hepthemimeral, trithemimeral
τὸν δ’αὖ Τηλέμαχος πεπνυμένος ἀντίον ηὔδα·	- - -uu- --uu -uu --	dactylic hexameter	masculine penthemimeral
αὐτὸς ταῦτά γε λεῦσσε, πάτερ φίλε· σὴν γὰρ ἀρίστην	-- -u u -u u- uu - u u--	dactylic hexameter	feminine penthemimeral, hepthemimeral
μῆτιν ἐπ’ ἀνθρώπους φάσ’ ἔμμεναι, οὐδέ κέ τίς τοι	-u u --- - -uu -u u - -	dactylic hexameter	masculine penthemimeral
ἄλλος ἀνὴρ ἐρίσειε καταθνητῶν ἀνθρώπων.	-u u- uu-u u--- ---	dactylic hexameter	feminine penthemimeral, trithemimeral
ἡμεῖς δὲ μεμαῶτες ἅμ’ ἑψόμεθ’, οὐδέ τί φημι	-- - uu-u u -uu -u u --	dactylic hexameter	feminine penthemimeral, trithemimeral
ἀλκῆς δευήσεσθαι, ὅση δύναμίς γε πάρεστι.	-- ---u u- uu- u u--	dactylic hexameter	feminine penthemimeral, hepthemimeral
τὸν δ’ἀπαμειβόμενος προσέφη πολύμητις Ὀδυσσεύς·	- uu-uu- uu- uu-u u--	dactylic hexameter	masculine penthemimeral, hepthemimeral
τοιγὰρ ἐγὼν ἐρέω ὥς μοι δοκεῖ εἶναι ἄριστα.	-u u- uu- - - uu -u u--	dactylic hexameter	masculine penthemimeral, hepthemimeral, trithemimeral
πρῶτα μὲν ἂρ λούσασθε καὶ ἀμφιέσασθε χιτῶνας,	-u u - --u u -uu-u u--	dactylic hexameter	feminine penthemimeral, trithemimeral
δμῳὰς δ’ἐν μεγάροισιν ἀνώγετε εἵμαθ’ ἑλέσθαι·	-- - uu-u u-uu -u u--	dactylic hexameter	feminine penthemimeral, trithemimeral
αὐτὰρ θεῖος ἀοιδὸς ἔχων φόρμιγγα λίγειαν	-- -u u-u u- --u u--	dactylic hexameter	feminine penthemimeral, hepthemimeral
ἡμῖν ἡγείσθω φιλοπαίγμονος ὀρχηθμοῖο,	-- --- uu-uu ----	dactylic hexameter	masculine penthemimeral
ὥς κέν τις φαίη γάμον ἔμμεναι ἐκτὸς ἀκούων,	- - - -- uu -uu -u u--	dactylic hexameter	masculine penthemimeral, trithemimeral
ἢ ἀν’ ὁδὸν στείχων, ἢ οἳ περιναιετάουσι·	- u u- -- - - uu-uu--	dactylic hexameter	masculine penthemimeral, hepthemimeral, trithemimeral
μὴ πρόσθε κλέος εὐρὺ φόνου κατὰ ἄστυ γένηται	- -- uu -u u- uu -u u--	dactylic hexameter	feminine penthemimeral, hepthemimeral, trithemimeral
ἀνδρῶν μνηστήρων, πρίν γ’ἡμέας ἐλθέμεν ἔξω	-- --- - -uu -uu --	dactylic hexameter	masculine penthemimeral
ἀγρὸν ἐς ἡμέτερον πολυδένδρεον· ἔνθα δ’ἔπειτα	-u u -uu- uu-uu -u u--	dactylic hexameter	masculine penthemimeral
φρασσόμεθ’ ὅττι κε κέρδος Ὀλύμπιος ἐγγυαλίξῃ.	-uu -u u -u u-uu -uu--	dactylic hexameter	feminine penthemimeral
ὣς ἔφαθ’, οἱ δ’ἄρα τοῦ μάλα μὲν κλύον ἠδ’ ἐπίθοντο	- uu - uu - uu - uu - uu--	dactylic hexameter	masculine penthemimeral, hepthemimeral, trithemimeral
πρῶτα μὲν οὖν λούσαντο καὶ ἀμφιέσαντο χιτῶνας,	-u u - --u u -uu-u u--	dactylic hexameter	feminine penthemimeral, trithemimeral
ὅπλισθεν δὲ γυναῖκες· ὁ δ’εἵλετο θεῖος ἀοιδὸς	--- u u-u u -uu -u u--	dactylic hexameter	feminine penthemimeral, trithemimeral
φόρμιγγα γλαφυρήν, ἐν δέ σφισιν ἵμερον ὧρσε	--- uu- - - uu -uu --	dactylic hexameter	masculine penthemimeral, hepthemimeral, trithemimeral
μολπῆς τε γλυκερῆς καὶ ἀμύμονος ὀρχηθμοῖο.	-- - uu- u u-uu ----	dactylic hexameter	masculine penthemimeral, trithemimeral
τοῖσιν δὲ μέγα δῶμα περιστεναχίζετο ποσσὶν	-- - uu -u u-uu-uu --	dactylic hexameter	feminine penthemimeral, trithemimeral
ἀνδρῶν παιζόντων καλλιζώνων τε γυναικῶν.	-- --- ---- u u--	dactylic hexameter	masculine penthemimeral
ὦδε δέ τις εἴπεσκε δόμων ἔκτοσθεν ἀκούων·	-u u - --u u- --u u--	dactylic hexameter	feminine penthemimeral, hepthemimeral, trithemimeral
ἦ μάλα δή τις ἔγημε πολυμνήστην βασίλειαν·	- uu - u u-u u--- uu--	dactylic hexameter	feminine penthemimeral, trithemimeral
σχετλίη, οὐδ’ ἔτλη πόσιος οὗ κουριδίοιο	-uu - -- uu- - -uu--	dactylic hexameter	masculine penthemimeral, hepthemimeral, trithemimeral
εἴρυσθαι μέγα δῶμα διαμπερές, ὄφρ’ ἂν ἵκοιτο.	--- uu -u u-uu - u u--	dactylic hexameter	feminine penthemimeral, trithemimeral
ὣς ἄρα τις εἴπεσκε, τὰ δ’οὐκ ἴσαν ὡς ἐτέτυκτο.	- uu - --u u - uu - uu--	dactylic hexameter	feminine penthemimeral, hepthemimeral, trithemimeral
αὐτὰρ Ὀδυσσῆα μεγαλήτορα ᾧ ἐνὶ οἴκῳ	-u u--- uu-uu - uu --	dactylic hexameter	masculine penthemimeral
Εὐρυνόμη ταμίη λοῦσεν καὶ χρῖσεν ἐλαίῳ,	-uu- uu- -- - -u u--	dactylic hexameter	masculine penthemimeral, hepthemimeral, trithemimeral
ἀμφὶ δέ μιν φᾶρος καλὸν βάλεν ἠδὲ χιτῶνα·	-u u - -- -- uu -u u--	dactylic hexameter	masculine penthemimeral, hepthemimeral, trithemimeral
αὐτὰρ κὰκ κεφαλῆς χεῦεν πολὺ κάλλος Ἀθήνη	-- - uu- -- uu -u u--	dactylic hexameter	masculine penthemimeral, hepthemimeral, trithemimeral
μείζονά τ’εἰσιδέειν καὶ πάσσονα· κὰδ δὲ κάρητος	-uu -uu- - -uu - u u--	dactylic hexameter	masculine penthemimeral
οὔλας ἧκε κόμας, ὑακινθίνῳ ἄνθει ὁμοίας.	-- -u u- uu-uu -u u--	dactylic hexameter	masculine penthemimeral
ὡς δ’ὅτε τις χρυσὸν περιχεύεται ἀργύρῳ ἀνὴρ	- uu - -- uu-uu -uu --	dactylic hexameter	masculine penthemimeral, trithemimeral
ἴδρις, ὃν Ἥφαιστος δέδαεν καὶ Παλλὰς Ἀθήνη	-u u --- uu- - -u u--	dactylic hexameter	masculine penthemimeral, hepthemimeral
τέχνην παντοίην, χαρίεντα δὲ ἔργα τελείει·	-- --- uu-u u -u u--	dactylic hexameter	masculine penthemimeral
ὣς μὲν τῷ περίχευε χάριν κεφαλῇ τε καὶ ὤμοις.	- - - uu-u u- uu- u u --	dactylic hexameter	feminine penthemimeral, hepthemimeral, trithemimeral
ἐκ δ’ἀσαμίνθου βῆ δέμας ἀθανάτοισιν ὁμοῖος·	- uu-- - uu -uu-u u--	dactylic hexameter	masculine penthemimeral
ἂψ δ’αὖτις κατ’ ἄρ’ ἕζετ’ ἐπὶ θρόνου ἔνθεν ἀνέστη,	- -- u u -u u- uu -u u--	dactylic hexameter	feminine penthemimeral, hepthemimeral, trithemimeral
ἀντίον ἧς ἀλόχου, καί μιν πρὸς μῦθον ἔειπε·	-uu - uu- - - - -u u--	dactylic hexameter	masculine penthemimeral, hepthemimeral, trithemimeral
δαιμονίη, περί σοί γε γυναικῶν θηλυτεράων	-uu- uu - u u-- -uu--	dactylic hexameter	masculine penthemimeral, trithemimeral
κῆρ ἀτέραμνον ἔθηκαν Ὀλύμπια δώματ’ ἔχοντες·	- uu-u u-u u-uu -u u--	dactylic hexameter	feminine penthemimeral
οὐ μέν κ’ἄλλη γ’ὦδε γυνὴ τετληότι θυμῷ	- - -- -u u- --uu --	dactylic hexameter	feminine penthemimeral, hepthemimeral
ἀνδρὸς ἀποσταίη, ὅς οἱ κακὰ πολλὰ μογήσας	-u u--- - - uu -u u--	dactylic hexameter	masculine penthemimeral, hepthemimeral
ἔλθοι ἐεικοστῷ ἔτεϊ ἐς πατρίδα γαῖαν.	-u u--- uu- - -uu --	dactylic hexameter	masculine penthemimeral, hepthemimeral
ἀλλ’ ἄγε μοι, μαῖα, στόρεσον λέχος, ὄφρα καὶ αὐτὸς	- uu - -- uu- uu -u u --	dactylic hexameter	masculine penthemimeral, hepthemimeral, trithemimeral
λέξομαι· ἦ γὰρ τῇ γε σιδήρεον ἐν φρεσὶν ἦτορ.	-uu - - - u u-uu - uu --	dactylic hexameter	masculine penthemimeral, trithemimeral
τὸν δ’αὖτε προσέειπε περίφρων Πηνελόπεια·	- -- uu-u u-- -uu--	dactylic hexameter	feminine penthemimeral, trithemimeral
δαιμόνι’, οὐ γάρ τι μεγαλίζομαι οὐδ’ ἀθερίζω	-uu - - - uu-uu - uu--	dactylic hexameter	masculine penthemimeral, trithemimeral
οὐδὲ λίην ἄγαμαι, μάλα δ’εὖ οἶδ’ οἷος ἔησθα	-u u- uu- uu - - -u u--	dactylic hexameter	masculine penthemimeral, hepthemimeral, trithemimeral
ἐξ Ἰθάκης ἐπὶ νηὸς ἰὼν δολιχηρέτμοιο.	- uu- uu -u u- uu----	dactylic hexameter	feminine penthemimeral, hepthemimeral, trithemimeral
ἀλλ’ ἄγε οἱ στόρεσον πυκινὸν λέχος, Εὐρύκλεια,	- uu - uu- uu- uu ----	dactylic hexameter	masculine penthemimeral, hepthemimeral, trithemimeral
ἐκτὸς ἐϋσταθέος θαλάμου, τόν ῥ’αὐτὸς ἐποίει·	-u u-uu- uu- - -u u--	dactylic hexameter	masculine penthemimeral, hepthemimeral
ἔνθα οἱ ἐκθεῖσαι πυκινὸν λέχος ἐμβάλετ’ εὐνήν,	-u u --- uu- uu -uu --	dactylic hexameter	masculine penthemimeral, hepthemimeral
κώεα καὶ χλαίνας καὶ ῥήγεα σιγαλόεντα.	-uu - -- - -uu -uu--	dactylic hexameter	masculine penthemimeral, trithemimeral
ὣς ἄρ’ ἔφη πόσιος πειρωμένη· αὐτὰρ Ὀδυσσεὺς	- u u- uu- --uu -u u--	dactylic hexameter	masculine penthemimeral, trithemimeral
ὀχθήσας ἄλοχον προσεφώνεε κέδν’ εἰδυῖαν·	--- uu- uu-uu - ---	dactylic hexameter	masculine penthemimeral, trithemimeral
ὧ γύναι, ἦ μάλα τοῦτο ἔπος θυμαλγὲς ἔειπες·	- uu - uu -u u- --u u--	dactylic hexameter	feminine penthemimeral, hepthemimeral, trithemimeral
τίς δέ μοι ἄλλοσε θῆκε λέχος; χαλεπὸν δέ κεν εἴη	- u u -uu -u u- uu- u u --	dactylic hexameter	feminine penthemimeral, hepthemimeral
καὶ μάλ’ ἐπισταμένῳ, ὅτε μὴ θεὸς αὐτὸς ἐπελθὼν	- u u-uu- uu - uu -u u--	dactylic hexameter	masculine penthemimeral, hepthemimeral
ῥηϊδίως ἐθέλων θείη ἄλλῃ ἐνὶ χώρῃ.	-uu- uu- -- -- uu --	dactylic hexameter	masculine penthemimeral, hepthemimeral, trithemimeral
ἀνδρῶν δ’οὔ κέν τις ζωὸς βροτός, οὐδὲ μάλ’ ἡβῶν,	-- - - - -- uu -u u --	dactylic hexameter	masculine penthemimeral, hepthemimeral, trithemimeral
ῥεῖα μετοχλίσσειεν, ἐπεὶ μέγα σῆμα τέτυκται	-u u---u u- uu -u u--	dactylic hexameter	feminine penthemimeral, hepthemimeral
ἐν λέχει ἀσκητῷ· τὸ δ’ἐγὼ κάμον οὐδέ τις ἄλλος.	- uu --- u u- uu -u u --	dactylic hexameter	masculine penthemimeral, hepthemimeral
θάμνος ἔφυ τανύφυλλος ἐλαίης ἕρκεος ἐντός,	-u u- uu-u u-- -uu --	dactylic hexameter	feminine penthemimeral, trithemimeral
ἀκμηνὸς θαλέθων· πάχετος δ’ἦν ἠΰτε κίων.	--- uu- uu- - -uu --	dactylic hexameter	masculine penthemimeral, hepthemimeral, trithemimeral
τῷ δ’ἐγὼ ἀμφιβαλὼν θάλαμον δέμον, ὄφρ’ ἐτέλεσσα,	- uu -uu- uu- uu - uu--	dactylic hexameter	masculine penthemimeral, hepthemimeral
πυκνῇσιν λιθάδεσσι, καὶ εὖ καθύπερθεν ἔρεψα,	--- uu-u u - uu-u u--	dactylic hexameter	feminine penthemimeral, hepthemimeral, trithemimeral
κολλητὰς δ’ἐπέθηκα θύρας, πυκινῶς ἀραρυίας.	--- uu-u u- uu- uu--	dactylic hexameter	feminine penthemimeral, hepthemimeral, trithemimeral
καὶ τότ’ ἔπειτ’ ἀπέκοψα κόμην τανυφύλλου ἐλαίης,	- u u- uu-u u- uu-u u--	dactylic hexameter	feminine penthemimeral, hepthemimeral, trithemimeral
κορμὸν δ’ἐκ ῥίζης προταμὼν ἀμφέξεσα χαλκῷ	-- - -- uu- --uu --	dactylic hexameter	masculine penthemimeral, hepthemimeral, trithemimeral
εὖ καὶ ἐπισταμένως, καὶ ἐπὶ στάθμην ἴθυνα,	- u u-uu- u u- -- ---	dactylic hexameter	masculine penthemimeral, hepthemimeral
ἑρμῖν’ ἀσκήσας, τέτρηνα δὲ πάντα τερέτρῳ.	-- --- --u u -u u--	dactylic hexameter	masculine penthemimeral
ἐκ δὲ τοῦ ἀρχόμενος λέχος ἔξεον, ὄφρ’ ἐτέλεσσα,	- u u -uu- uu -uu - uu--	dactylic hexameter	masculine penthemimeral
δαιδάλλων χρυσῷ τε καὶ ἀργύρῳ ἠδ’ ἐλέφαντι·	--- -- u u -uu - uu--	dactylic hexameter	masculine penthemimeral, trithemimeral
ἐν δ’ἐτάνυσσ’ ἱμάντα βοὸς φοίνικι φαεινόν.	- uu- --u u- --u u--	dactylic hexameter	feminine penthemimeral, hepthemimeral, trithemimeral
οὕτω τοι τόδε σῆμα πιφαύσκομαι· οὐδέ τι οἶδα,	-- - uu -u u-uu -u u --	dactylic hexameter	feminine penthemimeral, trithemimeral
εἴ μοι ἔτ’ ἔμπεδόν ἐστι, γύναι, λέχος, ἦέ τις ἤδη	- u u -uu -u u- uu -u u --	dactylic hexameter	feminine penthemimeral, hepthemimeral
ἀνδρῶν ἄλλοσε θῆκε, ταμὼν ὕπο πυθμέν’ ἐλαίης.	-- -uu -u u- uu -u u--	dactylic hexameter	feminine penthemimeral, hepthemimeral
ὣς φάτο, τῆς δ’αὐτοῦ λύτο γούνατα καὶ φίλον ἦτορ,	- uu - -- uu -uu - uu --	dactylic hexameter	masculine penthemimeral, trithemimeral
σήματ’ ἀναγνούσῃ τά οἱ ἔμπεδα πέφραδ’ Ὀδυσσεύς·	-u u--- u u -uu -u u--	dactylic hexameter	masculine penthemimeral
δακρύσασα δ’ἔπειτ’ ἰθὺς κίεν, ἀμφὶ δὲ χεῖρας	---u u- -- uu -u u --	dactylic hexameter	masculine penthemimeral, hepthemimeral
δειρῇ βάλλ’ Ὀδυσῆϊ, κάρη δ’ἔκυσ’ ἠδὲ προσηύδα·	-- - uu-u u- uu -u u--	dactylic hexameter	feminine penthemimeral, hepthemimeral, trithemimeral
μή μοι, Ὀδυσσεῦ, σκύζευ, ἐπεὶ τά περ ἄλλα μάλιστα	- u u-- -u u- u u -u u--	dactylic hexameter	feminine penthemimeral, hepthemimeral
ἀνθρώπων πέπνυσο· θεοὶ δ’ὤπαζον ὀϊζύν,	--- --u u- --u u--	dactylic hexameter	feminine penthemimeral, hepthemimeral, trithemimeral
οἳ νῶϊν ἀγάσαντο παρ’ ἀλλήλοισι μένοντε	- -- uu-u u ---u u--	dactylic hexameter	feminine penthemimeral, trithemimeral
ἥβης ταρπῆναι καὶ γήραος οὐδὸν ἱκέσθαι.	-- --- - -uu -u u--	dactylic hexameter	masculine penthemimeral
αὐτὰρ μὴ νῦν μοι τόδε χώεο μηδὲ νεμέσσα,	-- - - - uu -uu -u u--	dactylic hexameter	masculine penthemimeral, trithemimeral
οὕνεκά σ’οὐ τὸ πρῶτον, ἐπεὶ ἴδον, ὦδ’ ἀγάπησα.	-uu - - -u u- uu - uu--	dactylic hexameter	feminine penthemimeral, hepthemimeral, trithemimeral
αἰεὶ γάρ μοι θυμὸς ἐνὶ στήθεσσι φίλοισιν	-- - - -u u- --u u--	dactylic hexameter	feminine penthemimeral, hepthemimeral, trithemimeral
ἐρρίγει μή τίς με βροτῶν ἀπάφοιτ’ ἐπέεσσιν	--- - - u u- uu- uu--	dactylic hexameter	masculine penthemimeral, hepthemimeral, trithemimeral
ἐλθών· πολλοὶ γὰρ κακὰ κέρδεα βουλεύουσιν.	-- -- - uu -uu ----	dactylic hexameter	masculine penthemimeral
οὐδέ κεν Ἀργείη Ἑλένη, Διὸς ἐκγεγαυῖα,	-u u --- uu- uu -uu--	dactylic hexameter	masculine penthemimeral, hepthemimeral
ἀνδρὶ παρ’ ἀλλοδαπῷ ἐμίγη φιλότητι καὶ εὐνῇ,	-u u -uu- uu- uu-u u --	dactylic hexameter	masculine penthemimeral, hepthemimeral
εἰ ᾔδη ὅ μιν αὖτις ἀρήϊοι υἷες Ἀχαιῶν	- -- u u -u u-uu -u u--	dactylic hexameter	feminine penthemimeral, trithemimeral
ἀξέμεναι οἶκόνδε φίλην ἐς πατρίδ’ ἔμελλον.	-uu- --u u- - -u u--	dactylic hexameter	feminine penthemimeral, hepthemimeral, trithemimeral
τὴν δ’ἤτοι ῥέξαι θεὸς ὤρορεν ἔργον ἀεικές·	- -- -- uu -uu -u u--	dactylic hexameter	masculine penthemimeral, trithemimeral
τὴν δ’ἄτην οὐ πρόσθεν ἑῷ ἐγκάτθετο θυμῷ	- -- - -u u- --uu --	dactylic hexameter	feminine penthemimeral, hepthemimeral, trithemimeral
λυγρήν, ἐξ ἧς πρῶτα καὶ ἡμέας ἵκετο πένθος.	-- - - -u u -uu -uu --	dactylic hexameter	feminine penthemimeral, trithemimeral
νῦν δ’,ἐπεὶ ἤδη σήματ’ ἀριφραδέα κατέλεξας	- uu -- -u u-uu- uu--	dactylic hexameter	feminine penthemimeral
εὐνῆς ἡμετέρης, τὴν οὐ βροτὸς ἄλλος ὀπώπει,	-- -uu- - - uu -u u--	dactylic hexameter	masculine penthemimeral, hepthemimeral
ἀλλ’ οἶοι σύ τ’ἐγώ τε καὶ ἀμφίπολος μία μούνη,	- -- u u- u u -uu- uu --	dactylic hexameter	masculine penthemimeral, trithemimeral
Ἀκτορίς, ἥν μοι δῶκε πατὴρ ἔτι δεῦρο κιούσῃ,	-uu - - -u u- uu -u u--	dactylic hexameter	feminine penthemimeral, hepthemimeral, trithemimeral
ἣ νῶϊν εἴρυτο θύρας πυκινοῦ θαλάμοιο,	- -- --u u- uu- uu--	dactylic hexameter	feminine penthemimeral, hepthemimeral, trithemimeral
πείθεις δή μευ θυμόν, ἀπηνέα περ μάλ’ ἐόντα.	-- - - -u u-uu - u u--	dactylic hexameter	feminine penthemimeral, trithemimeral
ὣς φάτο, τῷ δ’ἔτι μᾶλλον ὑφ’ ἵμερον ὧρσε γόοιο·	- uu - uu -u u -uu -u u--	dactylic hexameter	feminine penthemimeral, trithemimeral
κλαῖε δ’ἔχων ἄλοχον θυμαρέα, κέδν’ εἰδυῖαν.	-u u- uu- --uu - ---	dactylic hexameter	masculine penthemimeral, trithemimeral
ὡς δ’ὅτ’ ἂν ἀσπάσιος γῆ νηχομένοισι φανήῃ,	- u u -uu- - -uu-u u--	dactylic hexameter	masculine penthemimeral
ὦν τε Ποσειδάων εὐεργέα νῆ’ ἐνὶ πόντῳ	- u u--- --uu - uu --	dactylic hexameter	masculine penthemimeral
ῥαίσῃ, ἐπειγομένην ἀνέμῳ καὶ κύματι πηγῷ·	-u u-uu- uu- - -uu --	dactylic hexameter	masculine penthemimeral, hepthemimeral
παῦροι δ’ἐξέφυγον πολιῆς ἁλὸς ἤπειρόνδε	-- -uu- uu- uu ----	dactylic hexameter	masculine penthemimeral, hepthemimeral
νηχόμενοι, πολλὴ δὲ περὶ χροῒ τέτροφεν ἅλμη,	-uu- -- u u- uu -uu --	dactylic hexameter	masculine penthemimeral, hepthemimeral, trithemimeral
ἀσπάσιοι δ’ἐπέβαν γαίης, κακότητα φυγόντες·	-uu- uu- -- uu-u u--	dactylic hexameter	masculine penthemimeral, hepthemimeral, trithemimeral
ὣς ἄρα τῇ ἀσπαστὸς ἔην πόσις εἰσοροώσῃ,	- uu - --u u- uu -uu--	dactylic hexameter	feminine penthemimeral, hepthemimeral, trithemimeral
δειρῆς δ’οὔ πω πάμπαν ἀφίετο πήχεε λευκώ.	-- - - -u u-uu -uu --	dactylic hexameter	feminine penthemimeral, trithemimeral
καί νύ κ’ὀδυρομένοισι φάνη ῥοδοδάκτυλος Ἠώς,	- u u-uu-u u- uu-uu --	dactylic hexameter	feminine penthemimeral, hepthemimeral
εἰ μὴ ἄρ’ ἄλλ’ ἐνόησε θεὰ γλαυκῶπις Ἀθήνη.	- u u - uu-u u- --u u--	dactylic hexameter	feminine penthemimeral, hepthemimeral, trithemimeral
νύκτα μὲν ἐν περάτῃ δολιχὴν σχέθεν, Ἠῶ δ’αὖτε	-u u - uu- uu- uu -- --	dactylic hexameter	masculine penthemimeral, hepthemimeral, trithemimeral
ῥύσατ’ ἐπ’ Ὠκεανῷ χρυσόθρονον, οὐδ’ ἔα ἵππους	-u u -uu- --uu - uu --	dactylic hexameter	masculine penthemimeral
ζεύγνυσθ’ ὠκύποδας, φάος ἀνθρώποισι φέροντας,	-- -uu- uu ---u u--	dactylic hexameter	masculine penthemimeral
Λάμπον καὶ Φαέθονθ’, οἵ τ’Ἠῶ πῶλοι ἄγουσι.	-- - uu- - -- -u u--	dactylic hexameter	masculine penthemimeral, trithemimeral
καὶ τότ’ ἄρ’ ἣν ἄλοχον προσέφη πολύμητις Ὀδυσσεύς	- u u - uu- uu- uu-u u--	dactylic hexameter	masculine penthemimeral, hepthemimeral, trithemimeral
ὧ γύναι, οὐ γάρ πω πάντων ἐπὶ πείρατ’ ἀέθλων	- uu - - - -- uu -u u--	dactylic hexameter	masculine penthemimeral, hepthemimeral, trithemimeral
ἤλθομεν, ἀλλ’ ἔτ’ ὄπισθεν ἀμέτρητος πόνος ἔσται,	-uu - u u-u u--- uu --	dactylic hexameter	feminine penthemimeral, trithemimeral
πολλὸς καὶ χαλεπός, τὸν ἐμὲ χρὴ πάντα τελέσσαι.	-- - uu- u u- - -u u--	dactylic hexameter	masculine penthemimeral, hepthemimeral, trithemimeral
ὣς γάρ μοι ψυχὴ μαντεύσατο Τειρεσίαο	- - - -- --uu -uu--	dactylic hexameter	masculine penthemimeral, trithemimeral
ἤματι τῷ ὅτε δὴ κατέβην δόμον Ἄϊδος εἴσω,	-uu - uu - uu- uu -uu --	dactylic hexameter	masculine penthemimeral, hepthemimeral, trithemimeral
νόστον ἑταίροισιν διζήμενος ἠδ’ ἐμοὶ αὐτῷ.	-u u--- --uu - uu --	dactylic hexameter	masculine penthemimeral
ἀλλ’ ἔρχευ, λέκτρονδ’ ἴομεν, γύναι, ὄφρα καὶ ἤδη	- -- -- uu- uu -u u --	dactylic hexameter	masculine penthemimeral, hepthemimeral, trithemimeral
ὕπνῳ ὕπο γλυκερῷ ταρπώμεθα κοιμηθέντε.	-u u- uu- --uu ----	dactylic hexameter	masculine penthemimeral, trithemimeral
τὸν δ’αὖτε προσέειπε περίφρων Πηνελόπεια·	- -- uu-u u-- -uu--	dactylic hexameter	feminine penthemimeral, trithemimeral
εὐνὴ μὲν δή σοί γε τότ’ ἔσσεται ὁππότε θυμῷ	-- - - - u u -uu -uu --	dactylic hexameter	masculine penthemimeral, trithemimeral
σῷ ἐθέλῃς, ἐπεὶ ἄρ σε θεοὶ ποίησαν ἱκέσθαι	- uu- uu - u u- --u u--	dactylic hexameter	masculine penthemimeral, hepthemimeral, trithemimeral
οἶκον ἐϋκτίμενον καὶ σὴν ἐς πατρίδα γαῖαν·	-u u-uu- - - - -uu --	dactylic hexameter	masculine penthemimeral, hepthemimeral
ἀλλ’ ἐπεὶ ἐφράσθης καί τοι θεὸς ἔμβαλε θυμῷ,	- uu --- - - uu -uu --	dactylic hexameter	masculine penthemimeral, hepthemimeral
εἴπ’ ἄγε μοι τὸν ἄεθλον, ἐπεὶ καὶ ὄπισθεν, ὀΐω,	- uu - u u-u u- u u-u u--	dactylic hexameter	feminine penthemimeral, hepthemimeral, trithemimeral
πεύσομαι, αὐτίκα δ’ἐστὶ δαήμεναι οὔ τι χέρειον.	-uu -uu -u u-uu - u u--	dactylic hexameter	feminine penthemimeral
τὴν δ’ἀπαμειβόμενος προσέφη πολύμητις Ὀδυσσεύς·	- uu-uu- uu- uu-u u--	dactylic hexameter	masculine penthemimeral, hepthemimeral
δαιμονίη, τί τ’ἄρ’ αὖ με μάλ’ ὀτρύνουσα κελεύεις	-uu- u u - u u ---u u--	dactylic hexameter	masculine penthemimeral, trithemimeral
εἰπέμεν; αὐτὰρ ἐγὼ μυθήσομαι οὐδ’ ἐπικεύσω.	-uu -u u- --uu - uu--	dactylic hexameter	masculine penthemimeral
οὐ μέν τοι θυμὸς κεχαρήσεται· οὐδὲ γὰρ αὐτὸς	- - - -- uu-uu -u u --	dactylic hexameter	masculine penthemimeral, trithemimeral
χαίρω, ἐπεὶ μάλα πολλὰ βροτῶν ἐπὶ ἄστε’ ἄνωγεν	-u u- uu -u u- uu -u u--	dactylic hexameter	feminine penthemimeral, hepthemimeral, trithemimeral
ἐλθεῖν, ἐν χείρεσσιν ἔχοντ’ εὐῆρες ἐρετμόν,	-- - --u u- --u u--	dactylic hexameter	feminine penthemimeral, hepthemimeral, trithemimeral
εἰς ὅ κε τοὺς ἀφίκωμαι οἳ οὐκ ἴσασι θάλασσαν	- u u - uu-u u - --u u--	dactylic hexameter	feminine penthemimeral, hepthemimeral, trithemimeral
ἀνέρες, οὐδέ θ’ἅλεσσι nbsp;μεμιγμένον εἶδαρ ἔδουσιν·	-uu -u u-u u-uu -u u--	dactylic hexameter	feminine penthemimeral
οὐδ’ ἄρα τοί γ’ἴσασι νέας φοινικοπαρήους,	- uu - --u u- --uu--	dactylic hexameter	feminine penthemimeral, hepthemimeral, trithemimeral
οὐδ’ εὐήρε’ ἐρετμά, τά τε πτερὰ νηυσὶ πέλονται.	- --u u-u u - uu -u u--	dactylic hexameter	feminine penthemimeral, hepthemimeral
σῆμα δέ μοι τόδ’ ἔειπεν ἀριφραδές, οὐδέ σε κεύσω·	-u u - u u-u u-uu -u u --	dactylic hexameter	feminine penthemimeral, trithemimeral
ὁππότε κεν δή μοι ξυμβλήμενος ἄλλος ὁδίτης	-uu - - - --uu -u u--	dactylic hexameter	masculine penthemimeral, trithemimeral
φήῃ ἀθηρηλοιγὸν ἔχειν ἀνὰ φαιδίμῳ ὤμῳ,	-u u---u u- uu -uu --	dactylic hexameter	feminine penthemimeral, hepthemimeral
καὶ τότε δὴ γαίῃ πήξαντ’ ἐκέλευσεν ἐρετμόν,	- uu - -- -- uu-u u--	dactylic hexameter	masculine penthemimeral, hepthemimeral, trithemimeral
ἔρξανθ’ ἱερὰ καλὰ Ποσειδάωνι ἄνακτι,	-- -uu -u u---u u--	dactylic hexameter	feminine penthemimeral
ἀρνειὸν ταῦρόν τε συῶν τ’ἐπιβήτορα κάπρον,	--- -- u u- uu-uu --	dactylic hexameter	masculine penthemimeral, hepthemimeral, trithemimeral
οἴκαδ’ ἀποστείχειν, ἔρδειν θ’ἱερὰς ἑκατόμβας	-u u--- -- uu- uu--	dactylic hexameter	masculine penthemimeral, hepthemimeral
ἀθανάτοισι θεοῖσι, τοὶ οὐρανὸν εὐρὺν ἔχουσι,	-uu-u u-u u -uu -u u--	dactylic hexameter	feminine penthemimeral
πᾶσι μάλ’ ἑξείης· θάνατος δέ μοι ἐξ ἁλὸς αὐτῷ	-u u --- uu- u u - uu --	dactylic hexameter	masculine penthemimeral, hepthemimeral
ἀβληχρὸς μάλα τοῖος ἐλεύσεται, ὅς κέ με πέφνῃ	--- uu -u u-uu - u u --	dactylic hexameter	feminine penthemimeral, trithemimeral
γήρᾳ ὕπο λιπαρῷ ἀρημένον· ἀμφὶ δὲ λαοὶ	-u u- uu- --uu -u u --	dactylic hexameter	masculine penthemimeral, trithemimeral
ὄλβιοι ἔσσονται· τὰ δέ μοι φάτο πάντα τελεῖσθαι.	-uu --- u u - uu -u u--	dactylic hexameter	masculine penthemimeral, hepthemimeral
τὸν δ’αὖτε προσέειπε περίφρων Πηνελόπεια·	- -- uu-u u-- -uu--	dactylic hexameter	feminine penthemimeral, trithemimeral
εἰ μὲν δὴ γῆράς γε θεοὶ τελέουσιν ἄρειον,	- - - -- u u- uu-u u--	dactylic hexameter	masculine penthemimeral, hepthemimeral, trithemimeral
ἐλπωρή τοι ἔπειτα κακῶν ὑπάλυξιν ἔσεσθαι.	--- u u-u u- uu-u u--	dactylic hexameter	feminine penthemimeral, hepthemimeral, trithemimeral
ὣς οἱ μὲν τοιαῦτα πρὸς ἀλλήλους ἀγόρευον·	- - - --u u --- uu--	dactylic hexameter	feminine penthemimeral, trithemimeral
τόφρα δ’ἄρ’ Εὐρυνόμη τε ἰδὲ τροφὸς ἔντυον εὐνὴν	-u u -uu- u u- uu -uu --	dactylic hexameter	masculine penthemimeral, hepthemimeral
ἐσθῆτος μαλακῆς, δαΐδων ὕπο λαμπομενάων.	--- uu- uu- uu -uu--	dactylic hexameter	masculine penthemimeral, hepthemimeral, trithemimeral
αὐτὰρ ἐπεὶ στόρεσαν πυκινὸν λέχος ἐγκονέουσαι,	-u u- uu- uu- uu -uu--	dactylic hexameter	masculine penthemimeral, hepthemimeral, trithemimeral
γρηῢς μὲν κείουσα πάλιν οἶκόνδε βεβήκει,	-- - --u u- --u u--	dactylic hexameter	feminine penthemimeral, hepthemimeral, trithemimeral
τοῖσιν δ’Εὐρυνόμη θαλαμηπόλος ἡγεμόνευεν	-- -uu- uu-uu -uu--	dactylic hexameter	masculine penthemimeral
ἐρχομένοισι λέχοσδε, δάος μετὰ χερσὶν ἔχουσα·	-uu-u u-u u- uu -u u--	dactylic hexameter	feminine penthemimeral, hepthemimeral
ἐς θάλαμον δ’ἀγαγοῦσα πάλιν κίεν. οἱ μὲν ἔπειτα	- uu- uu-u u- uu - u u--	dactylic hexameter	feminine penthemimeral, hepthemimeral, trithemimeral
ἀσπάσιοι λέκτροιο παλαιοῦ θεσμὸν ἵκοντο·	-uu- --u u-- -u u--	dactylic hexameter	feminine penthemimeral, trithemimeral
αὐτὰρ Τηλέμαχος καὶ βουκόλος ἠδὲ συβώτης	-- -uu- - -uu -u u--	dactylic hexameter	masculine penthemimeral
παῦσαν ἄρ’ ὀρχηθμοῖο πόδας, παῦσαν δὲ γυναῖκας,	-u u ---u u- -- u u--	dactylic hexameter	feminine penthemimeral, hepthemimeral
αὐτοὶ δ’εὐνάζοντο κατὰ μέγαρα σκιόεντα.	-- ---u u- uu- uu--	dactylic hexameter	feminine penthemimeral, hepthemimeral
τὼ δ’ἐπεὶ οὖν φιλότητος ἐταρπήτην ἐρατεινῆς,	- uu - uu-u u--- uu--	dactylic hexameter	feminine penthemimeral, trithemimeral
τερπέσθην μύθοισι, πρὸς ἀλλήλους ἐνέποντες,	--- --u u --- uu--	dactylic hexameter	feminine penthemimeral, trithemimeral
ἡ μὲν ὅσ’ ἐν μεγάροισιν ἀνέσχετο δῖα γυναικῶν,	- u u - uu-u u-uu -u u--	dactylic hexameter	feminine penthemimeral, trithemimeral
ἀνδρῶν μνηστήρων ἐσορῶσ’ ἀΐδηλον ὅμιλον,	-- --- uu- uu-u u--	dactylic hexameter	masculine penthemimeral, hepthemimeral
οἳ ἕθεν εἵνεκα πολλά, βόας καὶ ἴφια μῆλα,	- uu -uu -u u- - -uu --	dactylic hexameter	feminine penthemimeral, hepthemimeral
ἔσφαζον, πολλὸς δὲ πίθων ἠφύσσετο οἶνος·	--- -- u u- --uu --	dactylic hexameter	masculine penthemimeral, hepthemimeral, trithemimeral
αὐτὰρ ὁ διογενὴς Ὀδυσεὺς ὅσα κήδε’ ἔθηκεν	-u u -uu- uu- uu -u u--	dactylic hexameter	masculine penthemimeral, hepthemimeral
ἀνθρώποις ὅσα τ’αὐτὸς ὀϊζύσας ἐμόγησε,	--- uu -u u--- uu--	dactylic hexameter	feminine penthemimeral, trithemimeral
πάντ’ ἔλεγ’· ἡ δ’ἄρ’ ἐτέρπετ’ ἀκούουσ’, οὐδέ οἱ ὕπνος	- uu - u u-u u-- -u u --	dactylic hexameter	feminine penthemimeral, trithemimeral
πῖπτεν ἐπὶ βλεφάροισι πάρος καταλέξαι ἅπαντα.	-u u- uu-u u- uu-u u--	dactylic hexameter	feminine penthemimeral, hepthemimeral, trithemimeral
ἤρξατο δ’ὡς πρῶτον Κίκονας δάμασ’, αὐτὰρ ἔπειτα	-uu - -- uu- uu -u u--	dactylic hexameter	masculine penthemimeral, hepthemimeral, trithemimeral
ἦλθεν Λωτοφάγων ἀνδρῶν πίειραν ἄρουραν·	-- -uu- -- --u u--	dactylic hexameter	masculine penthemimeral, hepthemimeral
ἠδ’ ὅσα Κύκλωψ ἔρξε, καὶ ὡς ἀπετίσατο ποινὴν	- uu -- -u u - uu-uu --	dactylic hexameter	feminine penthemimeral, hepthemimeral
ἰφθίμων ἑτάρων, οὓς ἤσθιεν οὐδ’ ἐλέαιρεν·	--- uu- - -uu - uu--	dactylic hexameter	masculine penthemimeral, trithemimeral
ἠδ’ ὡς Αἴολον ἵκεθ’, ὅ μιν πρόφρων ὑπέδεκτο	- - -uu -u u - -- uu--	dactylic hexameter	feminine penthemimeral, hepthemimeral
καὶ πέμπ’, οὐδέ πω αἶσα φίλην ἐς πατρίδ’ ἱκέσθαι	- - -u u -u u- - -u u--	dactylic hexameter	feminine penthemimeral, hepthemimeral
ἤην, ἀλλά μιν αὖτις ἀναρπάξασα θύελλα	-- -u u -u u---u u--	dactylic hexameter	feminine penthemimeral
πόντον ἐπ’ ἰχθυόεντα φέρεν βαρέα στενάχοντα·	-u u -uu-u u- uu- uu--	dactylic hexameter	feminine penthemimeral, hepthemimeral
ἠδ’ ὡς Τηλέπυλον Λαιστρυγονίην ἀφίκανεν,	- - -uu- --uu- uu--	dactylic hexameter	masculine penthemimeral
οἳ νῆάς τ’ὄλεσαν καὶ ἐϋκνήμιδας ἑταίρους	- -- uu- u u---u u--	dactylic hexameter	masculine penthemimeral, trithemimeral
πάντας· Ὀδυσσεὺς δ’οἶος ὑπέκφυγε νηῒ μελαίνῃ·	-u u-- -u u-uu -u u--	dactylic hexameter	feminine penthemimeral
καὶ Κίρκης κατέλεξε δόλον πολυμηχανίην τε,	- -- uu-u u- uu-uu- -	dactylic hexameter	feminine penthemimeral, hepthemimeral, trithemimeral
ἠδ’ ὡς εἰς Ἀΐδεω δόμον ἤλυθεν εὐρώεντα,	- - - uu- uu -uu ----	dactylic hexameter	masculine penthemimeral, trithemimeral
ψυχῇ χρησόμενος Θηβαίου Τειρεσίαο,	-- -uu- --- -uu--	dactylic hexameter	masculine penthemimeral
νηῒ πολυκλήϊδι, καὶ εἴσιδε πάντας ἑταίρους	-u u---u u -uu -u u--	dactylic hexameter	feminine penthemimeral
μητέρα θ’,ἥ μιν ἔτικτε καὶ ἔτρεφε τυτθὸν ἐόντα·	-uu - u u-u u -uu -u u--	dactylic hexameter	feminine penthemimeral, trithemimeral
ἠδ’ ὡς Σειρήνων ἁδινάων φθόγγον ἄκουσεν,	- - --- uu-- -u u--	dactylic hexameter	masculine penthemimeral
ὥς θ’ἵκετο Πλαγκτὰς πέτρας δεινήν τε Χάρυβδιν	- uu- -- -- -- u u--	dactylic hexameter	masculine penthemimeral, hepthemimeral, trithemimeral
Σκύλλην θ’,ἣν οὔ πώ ποτ’ ἀκήριοι ἄνδρες ἄλυξαν·	-- - - - u u-uu -u u--	dactylic hexameter	masculine penthemimeral, trithemimeral
ἠδ’ ὡς Ἠελίοιο βόας κατέπεφνον ἑταῖροι·	- - -uu-u u- uu-u u--	dactylic hexameter	feminine penthemimeral, hepthemimeral
ἠδ’ ὡς νῆα θοὴν ἔβαλε ψολόεντι κεραυνῷ	- - -u u- uu- uu-u u--	dactylic hexameter	masculine penthemimeral, hepthemimeral
Ζεὺς ὑψιβρεμέτης, ἀπὸ δ’ἔφθιθεν ἐσθλοὶ ἑταῖροι	- --uu- uu -uu -u u--	dactylic hexameter	masculine penthemimeral
πάντες ὁμῶς, αὐτὸς δὲ κακὰς ὑπὸ κῆρας ἄλυξεν·	-u u- -- u u- uu -u u--	dactylic hexameter	masculine penthemimeral, hepthemimeral, trithemimeral
ὥς θ’ἵκετ’ Ὠγυγίην νῆσον νύμφην τε Καλυψώ,	- uu -uu- -- -- u u--	dactylic hexameter	masculine penthemimeral, hepthemimeral
ἣ δή μιν κατέρυκε, λιλαιομένη πόσιν εἶναι,	- - - uu-u u-uu- uu --	dactylic hexameter	feminine penthemimeral, trithemimeral
ἐν σπέσσι γλαφυροῖσι, καὶ ἔτρεφεν ἠδὲ ἔφασκεν	- -- uu-u u -uu -u u--	dactylic hexameter	feminine penthemimeral, trithemimeral
θήσειν ἀθάνατον καὶ ἀγήραον ἤματα πάντα·	-- -uu- u u-uu -uu --	dactylic hexameter	masculine penthemimeral
ἀλλὰ τοῦ οὔ ποτε θυμὸν ἐνὶ στήθεσσιν ἔπειθεν·	-u u - uu -u u- --u u--	dactylic hexameter	feminine penthemimeral, hepthemimeral, trithemimeral
ἠδ’ ὡς ἐς Φαίηκας ἀφίκετο πολλὰ μογήσας,	- - - --u u-uu -u u--	dactylic hexameter	feminine penthemimeral, trithemimeral
οἳ δή μιν περὶ κῆρι θεὸν ὣς τιμήσαντο	- - - uu -u u- - ----	dactylic hexameter	feminine penthemimeral, hepthemimeral, trithemimeral
καὶ πέμψαν σὺν νηῒ φίλην ἐς πατρίδα γαῖαν,	- -- - -u u- - -uu --	dactylic hexameter	feminine penthemimeral, hepthemimeral, trithemimeral
χαλκόν τε χρυσόν τε ἅλις ἐσθῆτά τε δόντες.	-- - -- u u- --u u --	dactylic hexameter	masculine penthemimeral, hepthemimeral, trithemimeral
τοῦτ’ ἄρα δεύτατον εἶπεν ἔπος, ὅτε οἱ γλυκὺς ὕπνος	- uu -uu -u u- uu - uu --	dactylic hexameter	feminine penthemimeral, hepthemimeral
λυσιμελὴς ἐπόρουσε, λύων μελεδήματα θυμοῦ.	-uu- uu-u u- uu-uu --	dactylic hexameter	feminine penthemimeral, hepthemimeral, trithemimeral
ἡ δ’αὖτ’ ἄλλ’ ἐνόησε θεὰ γλαυκῶπις Ἀθήνη·	- - - uu-u u- --u u--	dactylic hexameter	feminine penthemimeral, hepthemimeral, trithemimeral
ὁππότε δή ῥ’Ὀδυσῆα ἐέλπετο ὃν κατὰ θυμὸν	-uu - uu-u u-uu - uu --	dactylic hexameter	feminine penthemimeral, trithemimeral
εὐνῆς ἧς ἀλόχου ταρπήμεναι ἠδὲ καὶ ὕπνου,	-- - uu- --uu -u u --	dactylic hexameter	masculine penthemimeral, trithemimeral
αὐτίκ’ ἀπ’ Ὠκεανοῦ χρυσόθρονον ἠριγένειαν	-u u -uu- --uu -uu--	dactylic hexameter	masculine penthemimeral
ὧρσεν, ἵν’ ἀνθρώποισι φόως φέροι· ὧρτο δ’Ὀδυσσεὺς	-u u ---u u- uu -u u--	dactylic hexameter	feminine penthemimeral, hepthemimeral
εὐνῆς ἐκ μαλακῆς, ἀλόχῳ δ’ἐπὶ μῦθον ἔτελλεν·	-- - uu- uu- uu -u u--	dactylic hexameter	masculine penthemimeral, hepthemimeral, trithemimeral
ὧ γύναι, ἤδη μὲν πολέων κεκορήμεθ’ ἀέθλων	- uu -- - uu- uu-u u--	dactylic hexameter	masculine penthemimeral, hepthemimeral
ἀμφοτέρω, σὺ μὲν ἐνθάδ’ ἐμὸν πολυκηδέα νόστον	-uu- u u -u u- uu-uu --	dactylic hexameter	feminine penthemimeral, hepthemimeral, trithemimeral
κλαίουσ’. αὐτὰρ ἐμὲ Ζεὺς ἄλγεσι καὶ θεοὶ ἄλλοι	-- -u u- - -uu - uu --	dactylic hexameter	masculine penthemimeral
ἱέμενον πεδάασκον ἐμῆς ἀπὸ πατρίδος αἴης·	-uu- uu-u u- uu -uu --	dactylic hexameter	feminine penthemimeral, hepthemimeral, trithemimeral
νῦν δ’ἐπεὶ ἀμφότεροι πολυήρατον ἱκόμεθ’ εὐνήν,	- uu -uu- uu-uu -uu --	dactylic hexameter	masculine penthemimeral
κτήματα μὲν τά μοι ἔστι, κομιζέμεν ἐν μεγάροισι,	-uu - u u -u u-uu - uu--	dactylic hexameter	feminine penthemimeral, trithemimeral
μῆλα δ’ἅ μοι μνηστῆρες ὑπερφίαλοι κατέκειραν,	-u u - --u u-uu- uu--	dactylic hexameter	feminine penthemimeral, trithemimeral
πολλὰ μὲν αὐτὸς ἐγὼ ληΐσσομαι, ἄλλα δ’Ἀχαιοὶ	-u u -u u- --uu -u u--	dactylic hexameter	masculine penthemimeral
δώσουσ’, εἰς ὅ κε πάντας ἐνιπλήσωσιν ἐπαύλους.	-- - u u -u u---u u--	dactylic hexameter	feminine penthemimeral, trithemimeral
ἀλλ’ ἤτοι μὲν ἐγὼ πολυδένδρεον ἀγρὸν ἄπειμι,	- -- u u- uu-uu -u u--	dactylic hexameter	masculine penthemimeral, trithemimeral
ὀψόμενος πατέρ’ ἐσθλόν, ὅ μοι πυκινῶς ἀκάχηται·	-uu- uu -u u - uu- uu--	dactylic hexameter	feminine penthemimeral, hepthemimeral, trithemimeral
σοὶ δέ, γύναι, τόδ’ ἐπιτέλλω, πινυτῇ περ ἐούσῃ·	- u u- u u--- uu- u u--	dactylic hexameter	hepthemimeral, trithemimeral
αὐτίκα γὰρ φάτις εἶσιν ἅμ’ ἠελίῳ ἀνιόντι	-uu - uu -u u -uu- uu--	dactylic hexameter	feminine penthemimeral, trithemimeral
ἀνδρῶν μνηστήρων, οὓς ἔκτανον ἐν μεγάροισιν·	-- --- - -uu - uu--	dactylic hexameter	masculine penthemimeral
εἰς ὑπερῷ’ ἀναβᾶσα σὺν ἀμφιπόλοισι γυναιξὶν	- uu- uu-u u -uu-u u--	dactylic hexameter	feminine penthemimeral, trithemimeral
ἧσθαι, μηδέ τινα προτιόσσεο μηδ’ ἐρέεινε.	-- -u u- uu-uu - uu--	dactylic hexameter	masculine penthemimeral
ἦ ῥα καὶ ἀμφ’ ὤμοισιν ἐδύσατο τεύχεα καλά,	- u u - --u u-uu -uu --	dactylic hexameter	feminine penthemimeral, trithemimeral
ὧρσε δὲ Τηλέμαχον καὶ βουκόλον ἠδὲ συβώτην,	-u u -uu- - -uu -u u--	dactylic hexameter	masculine penthemimeral
πάντας δ’ἔντε’ ἄνωγεν ἀρήϊα χερσὶν ἑλέσθαι.	-- -u u-u u-uu -u u--	dactylic hexameter	feminine penthemimeral
οἱ δέ οἱ οὐκ ἀπίθησαν, ἐθωρήσσοντο δὲ χαλκῷ,	- u u - uu-u u---u u --	dactylic hexameter	feminine penthemimeral, trithemimeral
ὤϊξαν δὲ θύρας, ἐκ δ’ἤϊον· ἦρχε δ’Ὀδυσσεύς.	--- u u- - -uu -u u--	dactylic hexameter	masculine penthemimeral, trithemimeral
ἤδη μὲν φάος ἦεν ἐπὶ χθόνα, τοὺς δ’ἄρ’ Ἀθήνη	-- - uu -u u- uu - u u--	dactylic hexameter	feminine penthemimeral, hepthemimeral, trithemimeral
νυκτὶ κατακρύψασα θοῶς ἐξῆγε πόληος.	-u u---u u- --u u--	dactylic hexameter	feminine penthemimeral, hepthemimeral
